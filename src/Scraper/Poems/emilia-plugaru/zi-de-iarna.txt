                        Ninge-ncet de la amiază.
                        Fulgii ca-ntr-o horă zboară.
                        Iarna-n tronul ei se-aşează.
                        E o zi frumoasă-afară.
 
                        Până-n seară potecuţa
                        S-a acoperit de nea.
                        Îmi iau iute săniuţa
                        Şi pornesc la deal cu ea.
 
                        Şi din vârf de potecuţă,
                        Fericit, pornesc la vale!
                        Noapte e, dar luminează
                        Fulgii albi ce-mi ies în cale…
 
                        Obosit, spre miezul nopţii,
                        Iarna o privesc din pat.
                        Nu mai ninge, Luna plină
                        Iese mândră din Palat.
 
                        Trece printre nori şi vine
                        La un tei cu braţe-nalte.
                        De acolo, mândra Lună,
                        Văl de-argint trimite-n noapte.
 
                        Şi cu ochiu-i de lumină
                        Spre poteca noastră cată.
                        Eu îi zic aici să vină,
                        Ea-mi răspunde: altădată…

                        Decât ruda şi vecinul,
                        Leliţo, leliţă,
                        Mult mai bine cu străinul,
                        Leliţo, leliţă.
                        Ruda că te necăjeşte
                        Şi vecinul te vorbeşte.
                        Iar străinul te ajută
                        Şi face dragoste mută.
                        Decât un tată ş-o mumă,
                        Să te certe pentru-o glumă,
                        Mai bine c-un bărbăţel,
                        Dacă-i blând şi tinerel,
                        Că-ţi spune două, trei glume
                        Cum îţi e mai drag pe lume
                        Şi-ţi aşează-o pernioară
                        Pe prispă serile-afară.
                        Decât un bărbat urât,
                        Mai bine-un străin iubit,
                        Cât şezi cu el împreună
                        Nu te-nduri de vorbă bună.
                        Fie noaptea cât de mare,
                        Că tot mică ţi se pare.
                        Trece-n grabă, ca o nălucă,
                        Ziua-n braţe-i te apucă!
 

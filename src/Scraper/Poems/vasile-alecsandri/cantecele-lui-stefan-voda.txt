                        Ştefan, Ştefan, Domn cel mare
                        Seamăn pe lume nu are
                        Decât numai mândrul soare!
                        Din Suceava când el sare,
                        Pune pieptul la hotare
                        Ca un zid de apărare!
                        Braţul lui fără-ncetare
                        Bate hoardele tătare,
                        Bate cetele maghiare,
                        Bate leşi din fuga mare,
                        Bate turci pe zmei călare
                        Şi-i scuteşte de-ngropare.
                        Lumea-ntreagă stă-n mirare,
                        Ţara-i mică, ţara-i tare
                        Şi duşmanul spor nu are.
                        ……………….
                        Ştefan, Ştefan, Domn cel mare,
                        În Suceava cuibu-şi are
                        Ca un şoim voinic şi tare.
                        Din Suceava când el sare
                        Zi şi noapte, de călare,
                        Se bate-n patru hotare.
                        Pe tătari îi căsăpeşte,
                        Pe unguri îi pârjoleşte,
                        Şi pe turci îi risipeşte.
                        Iar pe leşi cu chica tare
                        Îi avântă-n spânzurare,
                        Şi-i înjugă ca să are!
 

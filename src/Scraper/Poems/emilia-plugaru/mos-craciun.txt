                        Cu toiagul strâns în mână,
                        Cu desaga în spinare,
                        S-a pornit la drum bătrânul,
                        La drum lung, în grabă mare.
 
                        Stăm cu ochii spre ferestre,
                        Să-l zărim atunci când vine,
                        Dar ne copleşeşte somnul,
                        Mai e vreme până mâine.
 
                        Trece noaptea-i, dimineaţă.
                        Moşulică e în prag.
                        Îl îmbrăţişăm cu toţii,
                        Căci ne este foarte drag.
 
                        – A trecut un an de zile,
                        De când n-am fost pe la voi.
                        Ia spuneţi-mi ce mai faceţi,
                        Copilaşi isteţi, vioi?
 
                        V-am adus în dar brăduţul,
                        Doldora de jucării.
                        Hai veniţi, veniţi cu moşul,
                        Să ne veselim, copii!

În lumea asta când soseşti,
O lume zbuciumată,
Nu-ţi fie teamă, nu eşti singur,
Ai mamă şi ai tată.
 
De unde ai venit, nu ştii,
Nu ai cerşit la nimeni viaţă,
Dar dacă simţi o mână caldă
Şi îngerii te-ating pe faţă,
 
Şi dacă vezi perechi de ochi
Ce te privesc cu încântare,
Nu-ţi fie teamă, prunc frumos,
Vei creşte fericit şi mare.
 
Căci eşti un dar nepreţuit,
Copil cuminte, crud şi mic.
Îţi stau la căpătâi doi îngeri,
Nu-ţi fie teamă de nimic.
 
Nu-ţi fie teamă, prunc frumos,
Ai doi părinţi ce îţi zâmbesc
Şi fii convins, ei zi de zi
Cu dragoste te cresc.

                        Dă-ţi, Domnico, rochiţa
                        De-mi deschide temniţa.
                        Dă şi carul cu doi boi
                        De mă scapă de nevoi.
                        Şi vin’, soro, să mă vezi
                        Cum îmi frâng trupu-n obezi,
                        Să tot plângi şi să nu crezi!”
                        Frunză verde de granate,
                        Căci m-aş duce-n ceea parte
                        Să mai văd pe bietul frate!
                        Da-s o biată fată mare
                        Şi la lume n-am crezare,
                        Ci am numai ochi de plâns
                        Ş-un suflet de dor aprins.
                        Frunză verde rozmarin,
                        Rău e de voinic străin!
                        Numai luna că-l iubeşte
                        Şi soarele-l încălzeşte.
                        Trece-n jos, se duce-n sus,
                        Nimeni nu-i dă un răspuns,
                        Nici îi zice: „Bun ajuns!”
                        Suie-n deal, coboară-n vale,
                        Nici o mândră nu-i stă-n cale.
                        Trece sate-n curmeziş,
                        Şi dumbrăvile-n lungiş,
                        Vede-o mândră fetişoară
                        Ca un pui de căprioară.
                        El îi zice: „Dragă, stă.”
                        Ea în lături tot se dă.
                        El îi zice: „Vină-ncoace,”
                        Ea-i răspunde: „N-am ce face.”
 

                        Rândunel cu Rândunica
                        Şi-au zidit căsuţă nouă.
                        În frumoasa lor căsuţă
                        Nu e vânt şi nici nu plouă.
 
                        Casa-i gata. Au de toate.
                        Rândunel e fericit.
                        Pentru puii ce-or să vină
                        O căsuţă şi-a zidit.
 
                        Perdeluţe la ferestre,
                        Din mătase rozovioară.
                        Pe pervazuri – flori în glastre,
                        Soare dulce în cămară…
 
                        Fericită-i Rândunica.
                        Se trezeşte de cu zori.
                        În căsuţa ei cea nouă
                        Ciripesc cinci puişori.

                        Clonc, clonc, clonc, în jurul lor,
                        Scurmă, caută mâncare.
                        Puişorii păsat vor,
                        Daţi păsat că-i jale mare!
 
                        – Ia priviţi la puii mai,
                        Zice cloşca şi se-nfoaie,
                        Cât sunt ei de frumuşei,
                        Hai fuguţa la gunoaie!
 
                        Azorică, hop, îi vede,
                        Mârâie şi le zâmbeşte.
                        Cloşca de duşman îl crede,
                        Se repede şi-l ciupeşte.
 
                        – Nu lătra, câine ce eşti,
                        Puii mei de aur sunt,
                        Nici ţi-nchipui că găseşti
                        Mai frumoşi pe-acest Pământ!
 
                        – Cloşcă, potoleşte-ţi foiul,
                        Mârâie Azor încet.
                        Puii tăi sunt de tot soiul,
                        Dar de aur? Nu te cred.
 
                        Dacă-ai zice că-s de pluş,
                        Asta aş mai crede-o eu,
                        Căci de pluş e şi Tărcuş,
                        Iar Tărcuş e puiul meu.

                        A Italiei libertate
                        Va insufla o nouă viaţă
                        Legioanelor uitate
                        De la Dunărea măreaţă.
 
                        Şi-n curând ginta latină
                        Răsări-va ca un soare,
                        Acoperind cu-a sa lumină
                        Celelalte mari popoare.
 
                        – Spune-mi, inimă ferice,
                        Pentru ce tresari cu fală?
                        Pentru ce răsuni aice
                        De-o cântare triumfală?
 
                        Trista lume-acum îţi pare
                        Luminoasă şi-nflorită;
                        Presimţi tu vreo soartă mare
                        Pentru ţara mea iubită?
 
                        – Dar! o scumpă prevestire
                        Vine-n taină de-mi şopteşte
                        Că-a românilor mărire
                        Azi în lume se urzeşte;
 

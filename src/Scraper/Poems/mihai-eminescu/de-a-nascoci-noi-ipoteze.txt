                        De-a născoci noi ipoteze doi filozofi s-au dus
                        Ca să găsească ce cătau în aer gol – în sus.
                        Ast-o făcuse ei ades şi fără de balon,
                        Acuma însă depărtaţi de-a lumii mare zvon
                        Pământu-ntreg li se părea un plan pestriţ departe.
                        Şi fericit unul din ei exclamă: – Frate, frate,
                        Mă simt acuma desfăcut, deasupra noastră nimeni.
                        Celălalt se uită supărat la goala adâncime:
                        – Eu, zău că nu – zise apoi –
                        Nu văd pe nimeni nici sub noi.
>

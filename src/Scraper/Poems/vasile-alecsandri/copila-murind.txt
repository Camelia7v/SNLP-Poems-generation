                        Cântă pasărea pe-o floare
                        Pentru-o fată care moare,
                        Cântă păsăruica-n spin,
                        Copila scoate venin.
                        Cântă păsăruica-n salce,
                        Copila de moarte zace.
                        Cântă păsăruica-n poartă,
                        Copiliţa dulce-i moartă!
                        Ah! amar sufletul meu,
                        Tu plângeai de dor mereu
                        Şi pe floare, şi pe spin,
                        Şi pe poarta lui Marin.
                        Ah! amar sufletul meu!
                        Ieşi curând să mor şi eu,
                        Să mă duc la cel mormânt,
                        Să mă prefac în pământ!
 

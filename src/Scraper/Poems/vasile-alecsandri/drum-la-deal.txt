                        Drum la deal şi drum la vale
                        Îmi fac veacul tot pe cale,
                        N-am în lume sărbătoare,
                        Nici n-am partea mea la soare.
                        Bat-o crucea ursitoare
                        Care s-a ursit pe mine
                        Să n-am nici o zi cu bine!
                        Ostenit mereu de ducă
                        Noaptea-n codri mă apucă,
                        Copacilor sunt nălucă!
                        Ochii-mi nu se mai usucă!
                        Unde merg, în orice parte
                        Dragostele-mi sunt deşarte,
                        Aolică, lică floare!
                        De n-ai fi fermecătoare
                        Nu m-ai abate din cale
                        Să calc pe urmele tale!
 

                        Din larguri de palată ies patru portărei:
                        Au coifuri, au ceaprazuri, au suliţa la ei.
 
                        Nebun s-aruncă roibul, ca viforul pe luncă,
                        Trei cai cu el alături p-acelaşi pas s-aruncă.
 
                        Şi zice portărelul, al cărui cal e corb:
                        Ca pajură pe Surgă, zdrobit, am eu să-l sorb!
 
                        Ţi-l strâng, până ce-mi urlă că nu-i mai trebuie fete.
                        Vorbeşte cel ce fuge pe cal stropit cu pete.
 
                        Şi cel pe calul muced răsteşte vulturel:
                        Aşa să trăiesc! Astăzi îngrop suliţa-n el!
 
                        De nu-l fac eu cenuşă, să n-am de mamă parte!
                        Se jură cel cu roibul frumos ca scris în carte.

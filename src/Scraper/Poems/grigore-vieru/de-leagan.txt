Pentru Călin
Hai, puiu, nani-na,
Că mama te-a legăna,
Ca mama te-a legăna,
Pe obraji, pe geana sa;
Pe un spic frumos de grâu
Şi pe val adânc de râu,
Pe-amiros de măr, pe-o stea,
Pe-o crenguţa de şasla;
Pe răsuflet cald de doină
Şi pe tremur lin de horă,
Pe ram verde de stejar,
Pe coamă de armăsar;
Pe doi faguri dulci, mustoşi,
Într-un clopot de strămoşi,
Pe-amintirea lui bunicu,
Pe nesomnul lui tăticu;
Pe un vers de Eminescu,
Pe pământul ce-l iubescu,
Să-l iubeşti şi tu aşa,
Hai, puiu, nani-na.

Dragul meu, de ziua ta,
Nu am ce să-ţi dăruiesc,
Din sufletul meu blând de mamă
Îţi zic doar că te iubesc.
 
Ai doi părinţi bătrâni şi albi,
Doar tu le eşti acum toiag.
Nu-i laşi la greu, le stai aproape
Şi îi ajuţi mereu cu drag.
 
Chiar dacă mici îţi sunt copiii
Şi uneori le spui poveşti,
Pentru părinţii tăi bătrâni
Şi tu copil încă mai eşti.
 
Copiii tăi vor creşte mari,
Şi-aş vrea să-i ştii toiag la drum,
Să te iubească tot atât
Cât ne iubeşti şi tu acum…
 
Şi ăsta îţi va fi cadoul,
Căci numai dragostea, anume,
Te face fericit în viaţă,
E cel mai scump cadou din lume.
 
Să fii iubit şi sănătos
De ziua ta eu îţi doresc.
Şi să nu uiţi ce mult, copile,
Ce mult de tot te mai iubesc…

Există o pasăre singură,
Există o pasăre
Care cântă sus până când
Mamă devine şi piere.
Există nişte pui singuratici,
Există, o, nişte pui
Care ţipă sus până când
Mama le-nvie.
Există un cuib somnambul,
Există un cuib
Care umblă noaptea
Pe marginea crengii şi-a frunzei.
Există o iarbă ce-ajunge la cuib,
Există o limpede iarbă,
Cu ea copii şi pasărea-mamă
Se spală pe ochi dimineaţa.

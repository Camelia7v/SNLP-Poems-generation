                        Auzi departe strigă slabii
                        Şi asupriţii către noi,
                        E glasul blândei Basarabii
                        Ajunsă-n ziua de apoi.
                        Şi sora noastră cea mezină
                        Gemând sub cnutul de calmuc
                        Legată-n lanţuri a ei mână,
                        De ştreang târând-o ei o duc.
                        Murit-au… poate numai doarme
                        Ş-aşteaptă moartea de la câni
                        La arme,
                        La arme, dar români!
 
                        Pierit-au oare toţi vultanii
                        Şi şoimii munţilor Carpaţi,
                        Voi, fii ai vechii Transilvanii
                        Sunteţi cu totul enervaţi
                        Şi suferiţi în înjosire
                        De la Braşov până la Abrud,
                        Ca să vă ţie în robire
                        Fino-târtanul orb şi crud.
                        Şi nimeni lanţul n-o să sfarme,
                        N-aveţi inimi, n-aveţi mâni?
                        La arme, la arme,
                        La arme, fraţi români.
 
                        Maghiar, tătar cu cap de câine
                        De noi şi azi îţi baţi tu joc…
                        Sub pumnul nostru vii tu mâne
                        Strămutăm fălcile din loc,
                        Şi limba ta muiată-n ură
                        Ţi-om smulge-o, câne tu, din gât,
                        Ţi-om băga pumnul nostru-n gură
                        Căci, câne, te iubim atât.
                        Şi braţul nostru-o să vă sfarme
                        Şi robi veţi fi, măriţi stăpâni,
                        La arme, la arme,
                        La arme, fraţi români!
 
                        Iar tu, iubită Bucovină
                        Diamant din steaua lui Ştefan
                        Ajuns-ai roabă şi cadână
                        Pe mâni murdare de jidan,
                        Ruşinea ta nu are seamăn
                        Pământul sfânt e pângărit…
                        Mişel, şi idiot, şi famen,
                        Ce ai mai sta la suferit,
                        De-acuma trâmbiţe de alarme,
                        Nălţaţi stindardul sfânt în mâni
                        La arme,
                        La arme, dar români.
 
                        Pierduţi sunteţi pe Criş şi Mureş,
                        E moarte, e leşin, e somn?
                        Au Dragoş nu-i din Maramureş,
                        Au n-a fost la Moldova Domn?
                        N-ai frânt a duşmanilor nouri,
                        N-ai frânt pe leşi şi pe tătari,
                        Au Dragoş, vânător de bouri,
                        N-ai să vânezi şi pe maghiari?
                        Ruşine pentru cel ce doarme,
                        Sculaţi ca să nu muriţi mâni
                        La arme,
                        La arme, dar români.
 
                        Din laur nemuritorii ramuri
                        O, ţară pune-n frunte azi
                        Şi-n tricolorul mândrei flamuri
                        Să-nfăşori pieptul tău viteaz.
                        Şi smulge spada ta din teacă
                        Şi-ţi cheamă toţi vitejii tăi.
                        Şi la război ea demnă pleacă
                        Cu pui de şoimi şi fii de zmei
                        În rânduri, rânduri ea să sfarme
                        Calmuci, tătari, duşmani, stăpâni,
                        La arme, la arme,
                        La arme, fraţii mei români.

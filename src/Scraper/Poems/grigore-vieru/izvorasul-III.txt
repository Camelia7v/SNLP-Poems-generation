– Izvoraşe, izvoraş,
Luri-luri, luri-la,
Spune din ce cânţi aşa,
Luri-luri, luri-la?
– Am de-argint un fluieraş,
Luri-luri, luri-la!
– Izvoraş-izvoraş,
Luri-luri, luri-la:
Dă-mi mie cel fluieraş,
Luri-luri, luri-la!
– Eu ţi-aş da cel fluieraş,
Luri-luri, luri-la,
Dar când iese prima stea,
Luri-luri, luri-la,
Tu adormi, măi copilaş,
Luri-luri, luri-la.
Şi atunci până în zori,
Luri-luri, luri-la,
Din el cine va cânta,
Luri-luri, luri-la,
Pentru gâze, pentru flori,
Luri-la, luri-la?

Lui Mihai Drăgănescu
Va fi! Pe Terra cea bătrână
Amirosind a flori de tei,
Va merge Dumnezeu de mână,
La Paşte, cu românii mei.
Şi flori, spre noi, de miere grele
Cu El odată vor rosti:
„Voi daca vreţi, plecaţi pe stele,
Iar noi mai rămânem aci”.
* * *
Lui Nicolae Dan Fruntelată
Dacă măicuţa ta,
Dacă limba strămoşilor tăi
Se află în Patrie,
Nu e ţară mai minunată
Ca Patria ta.
* * *
Lui Mircea Druc
Cum să vă spun?!
Cu mine diavolul
A vorbit omeneşte.
M-a cercat şi s-a dus mai departe
La treburile sale.
Oare nu glăsuiesc,
Nu glăsuiesc oare
Şi cele sfinte la fel:
„Diavolul ispiteşte,
Dar nu poate sili,
Cere consimţământul,
Dar nu poate constrânge.”

                        Dacă-mi aplec smerit genunchii,
                        Şi mâinile mi le-mpreun
                        Nu mă gândesc să fie, Doamne,
                        Nici cel mai drept, nici cel mai bun…
 
                        Şi nu te rog să-i dai nici haruri,
                        Nici minte cine ştie cât…
                        Mi-ar fi destul să-l vad că-mi creste
                        Nici prea frumos, nici prea urât;
 
                        Şi nu l-aş vrea nici prea cuminte,
                        Şi nici din cale-afar-nebun;
                        Nici prea de tot supus s-asculte,
                        Dar nici să râda de ce-i spun.
 
                        Şi mai ales, aş vrea să simtă
                        În orice pas din trai, mereu,
                        Că cel mai credincios prieten
                        I-oi fi de-a pururi numai eu…

                        Vreo zgâtie de fată
                        Cărei gura nu-i mai tace,
                        Ca stigleţii-ntoarce capul
                        Când încolo, când încoace.
 
                        Sau o alta visătoare
                        Care lină şi măreaţă
                        Are-n ochii-i întuneric
                        Şi mândrie are-n faţă;
 
                        Sau mai mici şi mai plinuţe,
                        Sau mai zvelte şi mai slabe,
                        Toate peste-un sfert de secol,
                        Vai! vor fi aproape babe.
 
                        Şi zâmbesc atât de dulce
                        Ca şi când ar fi de-a pururi!
                        Toate graţiile de astăzi
                        Or să fie atunci cusururi.

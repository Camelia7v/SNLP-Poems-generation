                        Când trec cu zgomotocicleta mea pe stradă,
                        Voi cu mirare-n urma mea priviţi,
                        Alunecând de-a valma în zăpadă
                        Şi ridicându-vă cam zgomototoliţi.
 
                        Că motoraşul zgomotocicletei
                        Panpăcăne şi pârâie, cumplit e!
                        Da’-mi place să le înspăimânt pe fete,
                        Care mă ceartă zgomototolite.
 
                        Degeaba lumea mă vorbeşteleşte,
                        Eu sunt un zgomotociclist tenor,
                        Care vă supără, dar vă şi-nveseleşte
                        Interpretând un vals la zgomotor…

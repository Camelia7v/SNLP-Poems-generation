La muncă, derbedei, că trece anul
şi vin ăilalţi şi-o să vă ia ciolanul.
 
Făceaţi pe democraţii cei cucernici,
Cristosul mamii voastre de nemernici.
 
Scuipaţi-vă-ntre voi cum se cuvine
şi-apoi convingeţi-vă că e bine.
 
C-aţi luat o ţară de mai mare dragul
şi i-aţi distrus averile şi steagul.
 
S-ajungem colonia de ocară
care-şi va cere scuze în maghiară.
 
Şi, prin complicităţi cu demoni aprigi,
aţi desfiinţat uzine, câmpuri, fabrici.
 
Şi, prin vânzări de ţară infernale,
aţi omorât cu voie animale.
 
La greul greu care mereu ne-ncearcă,
răspundeţi cu un greu de moarte, parcă.
 
Şi i-aţi găsit şi bolii un remediu
întoarceţi România – n Evul Mediu.
 
Ce căzături, ce târfe, ce mizerii,
v-aş desena cu acul, să vă sperii.
 
Dar voi nici sânge nu aveţi în vine,
ci credite din călimări străine.
 
Le ştiţi lui Hitler şi lui Stalin taina
şi-mpingeţi Bucovina în Ucraina.
 
Aşa cum ceilalţi, limpezească-i valul
s-au compromis negustorind Ardealul.
 
De unde sunteţi, mă, din ce găoace
cum v-au putut părinţii voştri face?
 
Ce condimente le-au picat în spermă
de e trădarea voastră-atât de fermă?
 
Aţi pus nenorocita voastră labă
pe-această tristă ţară Basarabă.
 
Şi vreţi cu-ameninţare şi cu biciul
s-o faceţi curva voastră de serviciu.
 
Mimaţi respectul pentru cele sfinte,
dar vindeţi şi pământuri şi morminte.
 
Aţi inventat examene severe,
supunere poporului spre-a-i cere.
 
Şi toată zbaterea a fost degeaba
că-n nas mai marii v-au închis taraba.
 
Minciuna voastră v-a adus pe scenă,
actori într-o politică obscenă.
 
Şi-acum, că-i un prăpăd întreaga ţară,
ia cereţi-vă puţintel, afară.
 
Decât să vă trimită ţara noastră ,
mai bine mergeţi voi în mama voastră.
 
Plecaţi de-aici, cu-o grabă funerară,
şi nu albanizaţi această ţară.
 
Băgaţi viteză, că vă trece anul
şi s-a scurtat şi s-a-nvechit ciolanul.
 
Şi ce vă pot eu spune la plecare
decât lozinca lui Fănuş cel mare :
 
Nenorociţilor, se rupe şnurul,
„La muncă, la bătut ţăruşi cu curul!”

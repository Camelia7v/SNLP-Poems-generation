                        Însura-m-aş, însura,
                        Nu ştiu soacra ce mi-a da?
                        Coşarca cu fusele,
                        Costreţul cu mâţele?
                        Însura-m-aş, însura,
                        Nu ştiu ce fată-aş lua
                        Să fie de om bogat,
                        Rău mi-e teamă de-un păcat!
                        Ea mi-a cere lumea toată
                        Făr-a se gândi la plată,
                        Şi mi-a cere piei de zmeu
                        Să-ncalţe piciorul său,
                        Că de capră
                        Lesne crapă.
                        Şi de oaie
                        Se despoaie
                        Şi de ţap
                        Îţi sare-n cap!
                        Aş lua-o de Bărgău,
                        Mă tem c-a fi lucru rău.
                        Oi lua o sărmăncuţă
                        Care poartă opincuţă
                        Şi cămaşă cu altiţă,
                        Şi pe şolduri o catrinţă.
 

                        „Hai, Ileană, la poiană,
                        Ileană, Ileană!
                        Să săpăm o buruiană,
                        Ileană, Ileană!
                        Buruiana macului,
                        Ileană, Ileană!
                        Ca s-o dăm bărbatului
                        Ileană, Ileană!
                        Să tot doarmă, doarmă dus
                        Până ce soarele-a fi sus
                        Şi să doarmă somnoros
                        Până ce soarele a fi jos,
                        Ileană, Ileană!”
                        ……………………..
                        „Cum n-aş merge-n poieniţă,
                        Bădiţă, bădiţă!
                        Dar nu pot după voinţă,
                        Bădiţă, bădiţă!
                        Că bărbatul rău mă teme,
                        Nici de-un pas el nu-mi dă vreme.
                        Mai stai, stai până s-a culca
                        Şi cocoşul a cânta,
                        De la sânu-i c-oi scăpa,
                        Buruiana c-om săpa
                        Şi-i vom pune-o în locul meu
                        Ca să doarmă somnul greu,
                        Bădiţă, bădiţă!”
 

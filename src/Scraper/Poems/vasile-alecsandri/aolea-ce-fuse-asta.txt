                        Aoleo! ce fuse asta?
                        Lupii mi-au mâncat nevasta,
                        Când suiam amândoi coasta.
                        Trecui balta,
                        Luai alta.
                        Aoleo! ce bătăioasă!
                        Umblă tot năbădăioasă;
                        Nici cu asta nu fac casă.
                        Nici cu dânsa
                        Nu fac strânsa.
                        Când îmi umblă-n bătătură,
                        Chiar rusalii parc-o fură…
                        Şi când dă câte o gură
                        Vaca fuge,
                        Boul muge.
                        Ho, bălţato! na, buiastră!
                        Staţi că nu e boala voastră,
                        Ci e chiar nevasta noastră.
                        Mi-e pereche,
                        Nu vi-i streche!
 

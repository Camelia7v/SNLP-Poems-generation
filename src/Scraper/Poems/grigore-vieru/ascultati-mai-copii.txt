Lucruri ciudate astăzi
Se-ntâmplă în lume şi-n sori.
Tună iarna şi plouă,
Ninge vara pe flori.
Lucruri ciudate de tot
Se-ntâmplă pe glob!
Creşte-n balcon mărarul,
Acolo albina şi stup.
Se amendează acel
Care trage în lup.
Lucruri stranii de tot
Se-ntâmplă pe glob.
Scot unii miere, miere
Din iarba veninului.
Se şterg picioarele
De preşul vecinului.
Lucruri stranii de tot
Se-ntâmplă pe glob!
Se vinde aer curat,
Se trage cu puşca în nor,
Unii nu se pot lăsa de fumat,
Alţii îşi lasă ţara uşor.
Lucruri stranii de tot
Se-ntâmplă pe glob!
Împunsă-i de ţeava puştii
Chitara lui
Hara în omoplaţi.
Nu se mai fură fete – se fură bărbaţi.
Lucruri stranii de tot
Se-ntâmplă pe glob!
Multe azi se întâmplă
În lumea cea pământească:
Cel vârstnic se copilăreşte,
Copiii nu vor să se nască.
Lucruri stranii de tot
Se-ntâmplă pe glob!
Armele-n lume, armele
Se răspândesc ca ciuma,
Periculoasă devine pădurea,
Periculoasă şi
Luna.
Lucruri stranii de tot
Se-ntâmplă pe glob!
Sunt fântâni secrete
Din care bea numai tunul.
Cred că ascunde ceva
După coada păunul.
Lucruri stranii de tot
Se-ntâmplă pe glob!
Cred că e ceva montat
Şi-n floarea aprilului.
Unicul loc liniştit
E ochiul copilului.
Lucruri stranii de tot
Se-ntâmplă pe glob!
I se descarcă omului
Bombele în faţa porţii.
În lupta pentru pace sunt
Mobilizaţi copiii şi morţii.
Lucruri stranii de tot
Se-ntâmplă pe glob!
„Ascultaţi, măi copii!” –
Tot strigă spicul pe deal.
Dar nu mai e ascultat
Bunicul cel mondial.
Lucruri stranii de tot
Se-ntâmplă pe glob!
Gonit ca un iepure, bietul,
De jos, din stea,
Pământul nu mai ştie
În care parte s-o ia.
Lucruri stranii de tot
Se-ntâmplă pe glob!
Latră câinii, gonaşii
Răcnesc ca nebunii.
Răsună pe văi un bubuit,
Se-ntunecă văile lumii.
Lucruri stranii de tot
Se-ntâmplă pe glob!
Nu, încă nu s-a tras
Din groaznice arme –
Pur şi simplu, s-a rupt
Inima mamei.
Lucruri stranii de tot
Se-ntâmplă pe glob!

Mamă, ce plumb ai în pântec,
mamă, am visat
că atârnăm, dumneata şi eu,
de un clopot de plumb,
care bătea înfundat, mohorât,
mamă, vecinii au răguşit
sau clopotul care ne-nconjoară
se stinge pe oasele noastre.
Mamă, ce plumb ai în pântec
de simt în oase, de treizeci de ani,
otravă
şi plăcerea de a cădea?
 
Mâinile mele cad pe fundul apei,
nici osul frunţii nu pluteşte,
plumb, plumb nociv,
în toată fiinţa mea,
mamă, dulcea şi depărtata mea mamă
de plumb,
dumneata, mamă,
matca mea de plumb,
dumneata, mamă,
zi a sinuciderii porumbeilor.

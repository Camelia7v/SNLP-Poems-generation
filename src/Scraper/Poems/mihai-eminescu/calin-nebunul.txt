                        Fost-a împărat odată şi trei fete el avea
                        Cât puteai privii la soare, da la ele ca mai ba.
                        Una decât alta este mai frumoasă de poveste,
                        Dar din ele – acuma două mai era cum mai era,
                        Nu că doar ai pute spune cum că – a fost aşa ş-aşa,
                        Nici o vorbă de poveste, cer cu stele presărat
                        Nu ajung la frumuseţea ăstor fete de-mpărat.
                        Dar deşi nu-ţi poţi da vorba despre ele cu cuvântul,
                        Mintea tot le – atinge umbra, ochii lor i-ajunge gândul,
                        Dar de cea mai mijlocie nici un gând să n-o măsoare,
                        E o floare de pe mare, cine-i cată-n faţă moare.
                        Mulţi feciori de împăraţi, de războinici lăudaţi
                        Le-au cerut ca s-o li-o dea, ca cu chipul de femeie
                        Să-mpodoabe c-o icoană viaţa lor cea năzdrăvană,
                        Da-mpăratul nici gândeşte să le dea – aşa comoară,
                        Ale casei lui mai mândre şi mai trainice odoare.
 
                        Da-ntr-o sară-n drum de ţară cine dealul mi-l coboară?
                        Trei feciori voinici de frunte ca trei şoimi voinici de munte,
                        Vin în zale îmbrăcaţi, pe cai negri – ncălecaţi,
                        Spiţelaţi, uşori ca vântul, de-o frumseţe întunecoasă,
                        Au venit să-i ceară, Doamne, fetele cele frumoase.
                        Dar mai bine – ar fi să-i ceară tot bielşugul de pe ţară!
                        Şi ce nu se pun de-i cer trei luceferi de pe cer!
                        De-ar pute, de n-ar putea, trei luceferi el li-ar da,
                        Dară fetele lui ba. Unu – atunci din ei s-a dus
                        Şi în noaptea cea senină ca să fluiere s-a pus,
                        Vine-un nour, ce-i de nour? Vine-un vânt – da ce-i de vânt?
                        Vine-o ploaie de şivoaie şi furtună pe pământ
                        Şi în nori hrăniţi de fulger şi pin râuri de scântei.

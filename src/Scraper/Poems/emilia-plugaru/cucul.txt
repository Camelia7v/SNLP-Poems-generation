                        Sus pe-o creangă-n vârf de nuc,
                        Strigă, strigă un biet cuc:
                        – La un cuib străin mă duc,
                        Să pun oul meu de cuc!
 
                        Pui să cresc? Nu-i treaba mea.
                        Crească pui doar cel de vrea.
                        Cât le târâi de mâncare,
                        Până îi înveţi să zboare,
 
                        Puii te îmbătrânesc,
                        Pana neagră-ţi însuresc.
                        Puiul cel de cuc când creşte
                        Tot la fel şi el gândeşte.
 
                        Plânge cucul sus în nuc.
                        Cu-cu, cu-cu, cu-cu-cuc,
                        Chiar de pui nu am crescut
                        Pana tot mi-a însurit.
 
                        Am ajuns bătrân şi sunt
                        Singur cuc pe-acest pământ.
                        Şi mi-e trist şi-mi este greu,
                        Unde-i, unde-i puiul meu?

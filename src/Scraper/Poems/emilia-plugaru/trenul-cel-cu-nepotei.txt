                        Un trenuţ pe şine zboară,
                        E Vacanţă Mare-n ţară.
                        Trenu-i plin cu nepoţei
                        Care pleacă la bunei.
 
                        Uite-un moş cu mustăcioară,
                        De o oră stă în gară,
                        Îşi aşteaptă nepoţelul.
                        Iată-l, vine, mititelul!
 
                        Moşul din desagă scoate
                        Turte dulci, cireşe coapte.
                        – Hai, mănâncă, copilaş,
                        O fi greu pe la oraş.
 
                        Trenul pleacă mai departe,
                        Tuc, tuc, tuc, spre alte sate.
 
                        Trenule, tu nici nu ştii
                        Câte griji şi bucurii,
                        Aduci azi la toţi buneii,
                        Ce-şi aşteaptă nepoţeii.

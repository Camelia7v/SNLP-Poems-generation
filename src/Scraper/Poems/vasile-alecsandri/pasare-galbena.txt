                        Pasăre galbenă-n cioc,
                        Rău mi-ai cântat de noroc,
                        De ţi-ar pica ciocul tău
                        Precum mi-ai cântat de rău!
                        Tra, la, la, la, la, la, la,
                        Nu vedeai inima mea
                        Cât de fierbinte iubea,
                        Dar acuma-i sloi de gheaţă,
                        Rece şi fără de viaţă,
                        Tra, la, la, la, la, la, la,
                        Glasul tău cu amărâre
                        Mi-a cântat de despărţire.
                        Să mă duc în cale grea,
                        Departe de puica mea!
                        Tra, la, la, la, la, la, la,
                        Căci nu sunt un vânător
                        Să pândesc când ai să zbori,
                        Şi să-ţi dau eu ţie plată
                        Cu un fulger de săgeată!
                        Tra, la, la, la, la, la, la!

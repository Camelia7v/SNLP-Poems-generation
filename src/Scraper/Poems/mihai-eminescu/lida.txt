                        Marea-i tristă-n vântul serei.
                        Pe ruini ce se deşir
                        Lida vede icoana mării
                        Şi pe faţă-i plâng gândiri.
 
                        Blonda Lid-amor gândeşte.
                        Marea vede chipu-i pal
                        Şi-n adâncu-i zugrăveşte
                        Prin ruini un ideal.
 
                        Un pescar pe ţărmuri trece
                        Şi din placa de argint
                        Vede zâna tristă, rece
                        Prin risipe rătăcind.
 
                        Peste-un an în nopţi de vară
                        Vezi pe luciul vagabond
                        Cu pescaru-n luntre zboară
                        Al ruinei geniu blond.

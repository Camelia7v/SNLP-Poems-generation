                        Frunză verde cardama,
                        Sultănico, fa.
                        Ori tu mi-ai făcut ceva,
                        Sultănico, fa,
                        De nu te mai pot uita?
                        Când mă uit la casa ta,
                        Mi se rupe inima.
                        Alunica-ţi de la gât
                        M-a aprins, m-a omorât.
                        Alunica-ţi de pe braţe
                        O să mă scoată din viaţă.
                        Leliţo cu alunei,
                        Nu căta la doi, la trei
                        Şi cată la ochii mei,
                        Că-s albaştri ca şi-ai tăi.
                        Hai, leliţă, la prisacă,
                        Timpul dulce să ne treacă,
                        Să mâncăm miere de roi,
                        Să ne iubim amândoi;
                        Să bem apă dintr-un loc
                        Şi să ne iubim cu foc!
 

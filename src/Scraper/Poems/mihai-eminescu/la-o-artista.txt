                        Credeam ieri că steaua-ţi e-un suflet de înger
                        Ce tremură-n ceruri, un cuget de aur
                        Ce-arunc-a lui raze-n o luncă de laur
                        Cu-al cântului dar,
 
                        Iar tu, interpretă-a cereştilor plângeri,
                        Credeam că eşti chipul ce palida stelă
                        Aruncă pe-o frunte de undă rebelă,
                        Pe valul amar.
 
                        Dar astăzi poetul cu inima-n ceruri,
                        Răpit d-a ta voce în rai de misteruri,
                        Ş-aduce aminte că-n cerul deschis
                        Văzut-a un geniu cântând Reveria,
                        Pe-o arpă de aur, c-un Ave Maria –
                        Şi-n tine revede sublimul său vis.
 
                        Ca dulci gânduri de poet.
 
                        Sau ca lira sfărâmată,
                        Ce răsgeme-ngrozitor,
                        Când o mână îngheţată
                        Rumpe coardele-n fior,
                        Astfel mâna-ţi tremurândă
                        Bate-un cântec mort şi viu,
                        Ca furtuna descrescândă
                        Care muge a pustiu.
 
                        Eşti tu nota rătăcită
                        Din cântarea sferelor,
                        Ce eternă, nefinită
                        Îngerii o cântă-n cor?
                        Eşti fiinţa-armonioasă
                        Ce-o gândi un serafin,
                        Când pe lira-i tânguioasă
                        Mâna cântecul divin?
 
                        Ah, ca visul ce se-mbină
                        Palid, lin. încetişor,
                        Cu o rază de lumină
                        Ce-arde geana ochilor;
                        Tu cântare întrupată!
                        De-al aplauzelor flor
                        Dispărând divinizată,
                        Răpişi sufletu-mi în dor.

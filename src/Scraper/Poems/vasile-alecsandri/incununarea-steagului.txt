                        Biserica e plină de capete plecate.
                        Mulţimea-ngenunchiată ascultă lăcrimând
                        Pomelnicul cel jalnic de nume neuitate
                        A celor morţi în floare, stindardul apărând.
 
                        Stau faţă de serbare un Rege şi-o Regină,
                        Ş-un steag ce se înalţă, umbrind altarul sfânt.
                        El are multe zdrenţe, dar lui toţi se închină,
                        Caci e o moaşte sacră, al Patriei veşmânt.
 
                        O! zdrenţe glorioase, victoria în lupte
                        Vă dete muşcătoare şi aprigi sărutări!
                        O! haină-a României, atâtea poale rupte
                        Cuprind întreg poemul al ei neatârnări.
 
                        O! Steag, fii veşnic falnic cu Regele-mpreună,
                        Tu Steaua României izbânditor o porţi
                        Fii vesel, azi Regină îşi pune o cunună
                        De roze pentru vii, de lauri pentru morţi.
 

Fiilor mei Călin si Teodor
Fiule, să nu
Calci de sus,
Să nu încovoi spinarea.
Să mergi frumos şi demn
Şi nezgomotos
Ca pe obraz
Lacrima celui care a învins.
* * *
În memoria Doinei
Şi a lui Ion Aldea Teodorovici
Pe sângele nostru,
Pe sângele nostru
De soare văzut
Curg florile
Alfabetului latin.
Curajul de-a trăi,
Curajul de-a muri –
Iată cele doua aripi
Care pot
In ceruri să te ridice.

                        E-n amurg. Pe deal bulgarul
                        Liniştit îşi mână carul.
 
                        Roţile nu ştiu că plânge
                        Dealul, pe-unde omul mână;
                        Nu ştiu boii, că-n ţărână,
                        Pe-unde trec, e numai sânge.
 
                        Noaptea-ncet, încet scoboară,
                        Lilieci prin aer zboară.
                        Pe-unde a fost cumplire odată
                        Doarme-acum întreaga fire,
                        Peste-un iad de zvârcolire
                        Cade-o pace-ntunecată.
 
                        Numai luna e pe lanuri
                        Dar mai sus, pe sub redanuri,
 
                        Unde-a curs fierbinte plumbul,
                        Duhuri vin din vreme-n vreme,
                        Cât e noaptea-n dealuri geme
                        Şi se zbuciumă porumbul.

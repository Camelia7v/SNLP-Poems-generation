                        Bostanele şi tărtăcuţa
                        Petrec la nunta lor, ehei!
                        Opt cai albaştri şi buiaştri
                        Hurducăind le duc căruţa,
 
                        Călări şi noi pe loitra ei.
                        Opt cai călcând de umbră grei
                        În de opt ori mărita goană,
                        Căruţa cară iezi şi miei,
 
                        Călări şi călători şi ei,
                        Cireşii lăcrimează clei,
                        Şi, numărându-i, 33,
                        Opt cai albaştri şi buiaştri
 
                        În de ori mărita goană,
                        Făcând să sară-n cer rădaşte
                        Şi-n lac armate mici de broaşte,
                        Descalecă şi se deshamă
                        La nunta verde din bostană,
                        Lipindu-şi buzele cu clei,
                        Să nu vorbească, să nu caşte.

                        Plugurile intră-n sat,
                        Nevestele zac în pat.
                        Mă dusei la mine-acasă,
                        La nevasta-mi cea frumoasă,
                        Ca să prind un sărutat,
                        Ea-mi zice: „De eşti bărbat
                        Şi ai suflet cu durere,
                        Adă-mi o cupă de miere
                        Şi-mi adu-o cupă de vin
                        Durerea să mi-o alin,
                        Ia şi cea sită din cui
                        Şi făină din budui
                        Şi-mi fă iute-o turtă lată
                        Să nu-ncapă pe lopată,
                        Ah! drăguţ bărbatul meu,
                        Să faci cum ţi-oi zice eu.
                        Cânepa mi-am semănat,
                        Dar când fu pe adunat
                        Boala-n trupu-mi a intrat!
                        Îs bolnavă şi mai moartă,
                        Cânepa cade de coaptă.
                        Ia tu coasa de-o coseşte,
                        De boală mă mântuieşte,
                        Şi ia grebla de-o adună,
                        Şi de boală mă răzbună”.
                        Vin cu miere i-am adus,
                        La cânepă eu m-am dus,
                        Dar nimic n-am ajutat,
                        Că nevasta m-a lăsat
                        Ş-a luat, luat cu ea
                        Sărmana inima mea!
                        Asta-i lumea, ard-o focul!
                        Când chiteşti să cerci norocul,
                        Nici că-n lume-i afli locul!
 

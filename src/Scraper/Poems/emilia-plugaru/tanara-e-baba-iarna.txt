                        În cojoc şi în broboadă
                        Albă, albă – ca de nea,
                        O să vină Baba Iarnă
                        Iarăşi la fereastra mea.
 
                        Ca s-o văd, s-o văd mai bine
                        Mă trezesc de dimineaţă,
                        Baba iute-mi desenează
                        Pe fereastră flori de gheaţă.
 
                        Toţi îmi zic că Iarna-i babă,
                        Însă eu nu-i cred deloc,
                        Tânără e Baba Iarnă,
                        Doar că poartă greu cojoc…
 
                        Din cojoc tot scuturând
                        Repejor încep să cadă,
                        Săltând vesel şi dansând,
                        Fulguleţii de zăpadă!

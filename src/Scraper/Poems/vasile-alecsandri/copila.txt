                        Taci, bădică, nu mai spune
                        Că n-avem suflete bune,
                        Că asta-i ţara ospeţiei,
                        Ţara dulce-a veseliei.
                        Taci, bădică, nu mai zice
                        Că noroc nu e pe-aice,
                        C-a veni luna lui mai
                        De te-i crede chiar în rai.
                        Iar de-i vrea să mi te-nsori,
                        Să ne facem soţiori,
                        Da-ţi-oi dulce sărutat
                        Şi dulci poame de mâncat.
                        Două mere-n umbră coapte,
                        Cu izvoare dulci de lapte,
                        Care soare n-au văzut
                        Şi vântul nu le-a bătut.
                        Rotunzele amândouă
                        Şi spălate tot cu rouă,
                        Tot cu rouă de pe flori,
                        Culeasă la cântători.
 

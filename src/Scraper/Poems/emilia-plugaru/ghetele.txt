                        Azi la şcoală s-au pornit
                        Lucitoare, nou-nouţe,
                        Cu şireturi de mătase,
                        Două albe, mici ghetuţe.
 
                        Au stat toată ziulica,
                        Într-o bancă împreună,
                        Dar n-au învăţat nimica…
                        Plouă-afară, e furtună…
 
                        În sfârşit sunt iar acasă,
                        Negre, negre de noroi.
                        Au stăpân, dar lui nu-i pasă,
                        Că ghetuţele sunt noi.
 
                        Imediat le şi aruncă
                        Sub un pat, nici nu le spală,
                        Iar când vine dimineaţa
                        Ghetele pornesc la şcoală.
 
                        Mohorâte-s şi-s murdare,
                        Parcă-ar fi de-un an sau doi.
                        Cine-acuma să mai zică
                        Că ghetuţele sunt noi?

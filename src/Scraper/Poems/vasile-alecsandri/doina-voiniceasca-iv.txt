                        Frunză verde clocotici,
                        Haideţi, frate, de pe-aici,
                        Că nu-i bine la potici,
                        Frunza-n codru s-a rărit
                        Satele s-au înmulţit,
                        Potirele s-au pornit!
                        Haideţi iarna la stăpân
                        Să cărăm mereu la fân,
                        Haideţi iarna la ciocoi
                        Să cărăm fân pentru boi
                        Până ce-a da frunza-n cătun
                        Ş-a cânta cucu-n alun.
                        Primăvara de-a veni,
                        Iar la codru ne-om porni
                        Şi prin frunze iar vom cânta
                        Şi de grijă ne-a purta
                        Plaiul cu pădurile,
                        Pădurea cu murele,
                        Seleaful cu armele,
                        Armele cu gloanţele.
 

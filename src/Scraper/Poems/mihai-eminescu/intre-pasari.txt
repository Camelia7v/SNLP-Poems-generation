                        Cum nu suntem două păsări,
                        Sub o streaşină de stuf,
                        Cioc în cioc să stăm alături
                        Într-un cuib numai de puf!
 
                        Nu mi-ai scoate oare ochii
                        Cu-ascuţitul botişor
                        Şi alăturea de mine
                        Sta-vei oare binişor?
 
                        Parcă mi te văd, drăguţă,
                        Că îmi zbori şi că te scap,
                        Stând pe gard, privind la mine,
                        Ai tot da cochet din cap.
 
                        Iară eu suit pe casă
                        Şi plouat de-atât amor,
                        M-aş umfla ursuz în pene
                        Şi aş sta într-un picior.

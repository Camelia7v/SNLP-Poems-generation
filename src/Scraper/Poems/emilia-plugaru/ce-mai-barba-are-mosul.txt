                        Ce mai barbă are moşul,
                        Lungă până la pământ.
                        Şi mustăţi, sprâncene, plete –
                        Toate ca zăpada sunt.
 
                        Copilaşii îl aşteaptă
                        Anu-ntreg, cu nerăbdare.
                        Moşulică ia cu sine
                        Un sac uite-aşa de mare!
 
                        Vine rar şi atunci când vine
                        Nu ne ceartă niciodată.
                        O să vină şi acum
                        Daruri multe să ne-mpartă.
 
                        E un moş cum nu se poate
                        Altul să găseşti mai bun.
                        Voi îl ştiţi, copii, cu toţii,
                        Moşul este Moş Crăciun!

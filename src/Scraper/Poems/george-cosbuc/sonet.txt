                        Se zice şi s-a zis că-i un secret
                        Al artei, să compui macame-arabe,
                        Să ştii să faci o odă unei babe
                        Şi, fără fond, să faci un bun sonet.
 
                        Deci vreau cu orice preţ să fiu poet
                        N-am fond, precum vedeţi, şi versuri slabe,
                        Şi-njur şi numai tropotind silabe
                        Şi şterg mereu şi şterg şi merge-ncet.
 
                        Opt versuri le-am făcut! aşa cu gluma,
                        Dar stante pede iată mai un vers,
                        O, de-aş găsi acum o rimă-n uma;
 
                        Dar haide! şi fără rimă văd c-a mers.
                        Eu sute de sonete-ţi fac de-acuma!
                        Arhangheli, trâmbiţaţi prin univers.

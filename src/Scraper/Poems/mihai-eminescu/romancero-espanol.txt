                        A. – De ce plângi, o, dona Diana,
                        De ce ochiu-ţi lăcrimează?
                        Nu eşti sântă şi frumoasă
                        Ca o dramă spaniolă?
                        Ştii: don Manuel, perfidul,
                        Inconstant iubeşte-o altă,
 
                        Alta brună, dulce, pală,
                        Ca o noapte-a primăverii.
                        D. – Nu-i aceea ce mă doare,
                        De ce inima mi-e-amară,
                        Căci don Manuel ş-acuma
                        E fidel ca totdeauna;
                        Dar aceea ce mă doare
                        Şi-ochii mei îi fac să plângă
                        Este că Negruzzi Iacob
                        M-a tradus în româneşte.
                        A. – Şi de ce tu să te superi,
                        Ideal al lui Moretto,
                        Au în limba cea germană
                        N-au tradus ei comedia,
                        Ei, străinii! îns-EspaDa
                        Te adoră, o, Madona,
 
                        Cum mi te-a creat Moretto.
 
                        D. – Nici n-aş plânge, caro mio,
                        De ar fi traducţiune;
                        Rea or bună, ea nu schimbă
                        Din valoarea mea internă.
                        Dar Negruzzi, mio caro,
                        El a scris o comedie,
                        Comedie-originală:
                        Viclenie şi amor. Acolo mă văd pe mine, Figurând sub nume – Elena,
                        Iar pe Manuel, il caro,
                        Văd că mi-l numesc Costică.
                        Dară cum c-a imitat-o
                        Nici n-o spune, nici n-o scrie,
                        Ci pe mine mă sileşte
                        Să recit la versuri rele
                        Care sună ca drimbala
                        A ursarilor gitani.
                        A. – De-a făcut asta Negruzzi
                        Cu Madona lui Moretto,
                        Atunci eşti nenorocită
                        Dona Diana, dona Diana!

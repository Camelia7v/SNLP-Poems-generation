                        În rochiţe vişinii,
                        Cu buline ca de smoală,
                        Patru buburuze mici
                        Să înveţe vin la şcoală.
 
                        Şcoala cea de buburuze
                        A văzut-o cineva?
                        E zidită din petale
                        Albe ca de catifea.
 
                        Din băncuţe parfumate
                        Se înalţă acum toate,
                        Prima lor învăţătoare
                        Le învaţă cum să zboare.
 
                        Cât mai sus, cât mai departe,
                        Dintr-o floare-n altă floare,
                        Patru buburuze mici
                        Vor s-ajungă pân-la soare.
 
                        Soarele mirat şopteşte:
                        – Buburuze îndrăzneţe,
                        Mici, micuţe, dar ce vise,
                        Dar ce vise au măreţe…
 
                        Morala:
                        Poţi să fii un uriaş,
                        Dar dacă nu faci nimic,
                        Dacă nu visezi să zbori
                        Vei rămâne slab şi… mic.
 
                        Şi oricât de mic nu-i fi
                        Vei ajunge mare, mare –
                        Visul, munca şi dorinţa
                        Te înalţă pân-la soare.

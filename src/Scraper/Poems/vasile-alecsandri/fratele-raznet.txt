                        Aoleo, frate răzneţ!
                        Ce ne treci ca un drumeţ
                        Şi nu vii să ne mai vezi?
                        Ori ne ştii morţi între vii
                        Pe la noi de nu mai vii?
                        Ori ceva te am amărât
                        Într-atât de ne-ai urât?
                        Ce ţi-am făcut să ne uiţi,
                        La noi să nu te mai uiţi,
                        Ce te-a tras să te răzneşti
                        Şi să nu ne mai iubeşti?
                        Vină, vin’ încai acum,
                        Te mai abate din drum,
                        Că de când mi te-ai răznit
                        Şi la noi n-ai mai venit,
                        Potecile îţi privesc,
                        Urmele ţi le jelesc,
                        Că pe unde tu călcai
                        Când veneai şi când plecai
                        Eu mereu le măturam
                        Şi cu flori le presăram,
                        Iar acum, de când nu vii,
                        Au crescut tot bălării,
                        Că de când ne-ai părăsit,
                        Cărările au înverzit,
                        Sufletu-mi s-a amărât,
                        Faţa mi s-a veştejit,
                        Soarele s-a înnegrit.
 

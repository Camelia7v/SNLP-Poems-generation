                        În noaptea Sântei-Mării
                        S-au vorbit vro trei copii
                        Să apuce-n codrul de tei
                        Să cerce de-s voinicei.
                        Pe unu-l chema Ciocan
                        Şi avea-n mână-un buzdugan,
                        Pe-al doilea Busuioc
                        Şi ţinea potera-n loc.
                        Iar eu mă numeam Mihai
                        Şi săream pe şapte cai
                        De striga Craiova vai!
                        Şapte ani am haiducit,
                        Pe ciocoi am îngrozit,
                        Dar pe când ne luptam noi
                        Au pierit doi într-o joi
                        Ş-am rămas eu singurel
                        Ca pe câmp un stejărel.
                        Singurel eu am rămas,
                        Dar de codru nu mă las!
 

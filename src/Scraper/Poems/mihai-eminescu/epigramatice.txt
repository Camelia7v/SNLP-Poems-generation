                        În somn nici Crösus nu-i bogat cu tot tronu-i regal.
                        Şi jumeta din viaţa lui cu Lazăr e egal.
 
                        *
 
                        Lungeşti prânzu-ţi până-n noapte, tot mănânci, mănânci de-a rândul,
                        Cin te vede poate zice că cu dinţii-ţi sapi mormântul.
 
                        *
 
                        Vrei să fii Pallas Athena!
                        O, fetiţă, fii cuminte…
                        Tu ai pierde din frumseţe
                        Dar n-ai câştiga la minte.
 
                        *
 
                        E vinul de-azi mai rău ca cel de ieri, amicii mei –
                        Mai bun ca orice vin băut e cel pe care-l bei.

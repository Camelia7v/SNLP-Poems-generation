                        Nesilită pe cuibar?
                        Toată ziua nemişcată?
                        Nespălată şi zburlită,
                        Obosită, nemâncată?
 
                        N-am de gând, zice-o găină
                        Unei cloşti, fiindcă eu
                        Vreau să fiu mereu frumoasă
                        Pentru cocoşelul meu.
 
                        – Aşa e, răspunde cloşca,
                        De cocoşi am şi uitat.
                        Stau zburlită, înfoiată
                        Şi flămândă câteodat…
 
                        Nemişcată zile-n şir…
                        Cine-a zis că e uşor?
                        Dar să ştii efortul ăsta…
                        E să-ţi vezi un puişor.
 
                        Puii mi-i iubesc nespus,
                        Nu mă satur să-i privesc.
                        Fac orice, mă bag în foc,
                        Sănătoşi, voinici să-i cresc.
 
                        Morala:
                        Să trăieşti frumos e bine,
                        Însă iată ce vă spun,
                        Să trăieşti doar pentru tine,
                        Nu e lucrul cel mai bun.
 
                        Deci degeaba eşti găină,
                        De nu vrei, de nu doreşti
                        Doar odată-n viaţa ta,
                        Oul tău să ţi-l… cloceşti.

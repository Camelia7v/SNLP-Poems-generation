                        Sus pe cer nu doarme luna,
                        Jos în iarb-un greier mic
                        La lumină-şi drege struna
                        Şi tot cântă: cri, cri, cri.
 
                        – Trece noaptea, vara trece,
                        Cât e cald mai cânt un pic.
                        Va veni iar toamna rece
                        Şi n-o să mai cânt cri, cri.
 
                        Pentru cei trudiţi de muncă
                        Cântă greieraşul mic.
                        Dormi copile, dormi în tihnă,
                        Dormi, adormi să-mi fii voinic.
 
                        Sus pe cer străluce luna,
                        Jos în iarb-un greieraş
                        La vioară-şi drege struna:
                        – Noapte bună, copilaş.

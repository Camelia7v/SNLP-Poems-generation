                        Prin troiene îngheţate,
                        Moş Crăciun abia, abia,
                        Duce o desagă-n spate,
                        O desagă mare, grea.
 
                        – Hei, copii, veniţi încoace!
                        Strigă moşul, v-am adus
                        Daruri multe, căci ca astăzi
                        S-a născut micul Isus!
 
                        De aţi fost cuminţi sau ba,
                        Dragii mei frumoşi nepoţi,
                        Nu vă-ntreb de astă dată
                        Şi cadouri dau la toţi.
 
                        Dar în anul care vine
                        V-aş ruga să-mi fiţi cuminţi,
                        Nu uitaţi să ascultaţi
                        De bunici şi de părinţi.
 
                        Iar când traista-mi va fi goală
                        O să urc pe-un fulg de nea
                        Şi trăgând de hăţuri albe
                        Voi zbura spre casa mea…
 
                        Uite-aşa trece Crăciunul,
                        Multe, multe bucurii,
                        Ne aduce moşul care
                        Îi iubeşte pe copii.

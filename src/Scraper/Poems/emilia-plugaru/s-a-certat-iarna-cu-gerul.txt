                        S-a certat iarna cu gerul
                        Şi-acum iat-o singurea.
                        Nu mai vrea să ducă gerul
                        Ciurul ei cu fulgi de nea.
 
                        Cerne iarna peste glie
                        Fulgi măşcaţi, dar ce folos?
                        Dacă nu-i îngheaţă gerul,
                        Fulgii se topesc pe jos.
 
                        Ce mai iarnă, asta-i iarnă?
                        Nici zăpadă, nici gheţuş.
                        Ninge-aşa de parcă plouă.
                        Cum să ieşi la săniuş?
 
                        Vine iarna şi se roagă:
                        -Gerule, sunt speriată,
                        Hai să mergem, fără tine
                        Nu sunt iarnă-adevărată!

Sunt un pui de vrăbiuţă
Încă nu ştiu cum să zbor,
Când voi creşte mare, mare
Negreşit ajung la nor!
 
Nu stau singurel în cuib,
Am părinţi ce mă iubesc,
Cu aripa lor cea blândă
De tot răul mă-nvelesc.
 
Lângă mama, lângă tata
E atât de cald şi bine
Şi nu-mi pasă, nu mi-e frică
Chiar dacă furtuna vine.
 
Sunt un pui de vrăbiuţă,
În curând învăţ să zbor,
Împreună cu părinţii
Voi atinge sus un nor.

                        Cât e ţara ungurească,
                        Cât e ţara românească,
                        Nu e floare pământeancă
                        Ca fetiţa ardeleancă!
                        Ea-i năltuţă, mlădioară,
                        Ca o verde trestioară,
                        Şi-i frumoasă, vorbitoare
                        Şi de suflet iubitoare.
                        Când văd sânu-i rotunjor
                        Mă ajunge foc de dor,
                        Când văd păru-i de mătase,
                        Cumplit dorul mă apasă
                        Când văd faţa-i rumeoară,
                        Dorul aprig mă omoară.
                        Iar când trece şi zâmbeşte,
                        Câmpu-n faţă-i înfloreşte
                        Şi când ea se prinde-n joc,
                        Se tot leagănă în loc
                        Şi-n feciori aruncă foc.
 

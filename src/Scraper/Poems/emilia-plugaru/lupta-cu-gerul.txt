                        Gerul pişcă şi te muşcă
                        Şi te frige, vai, că-i rău!
                        De trei zile stau în casă,
                        Gerule, de răul tău!
 
                        O să-mi iau căciulă mare,
                        Ţuguiată, de cârlan
                        Şi-o să ne luptăm ca zmeii,
                        Luptă dreaptă, ger avan!
 
                        Mă îmbrac în cojocică
                        Şi fular la gât îmi pun:
                        – Să te văd acum, măi frate!
                        Tu vei pierde, ger nebun!
 
                        Căci eşti gol-goluţ, eu, însă
                        Îmbrăcat sunt foarte bine!
                        Să mi te desfaci în zece,
                        Nu ajungi până la mine!
 
                        Plec afară fără grijă.
                        Gerul râde ca năuc
                        Şi mă pişcă, şi mă frige
                        De obraji şi de… năsuc.

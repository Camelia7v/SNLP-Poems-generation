                        Toţi piticii se mirară
                        Când le-am spus alaltăseară
                        Că şi libelula zboară.
                        Mă-ntrebă deodată Zgaibă:
                        – Libelulele, când zboară,
 
                        Au şi roate?
                        – Cum să aibă?
                        Zgaibă-cot şi Zgaibă-nas,
                        Eşti piticul cel mai gras.
 
                        Mă gândesc şi mă socot,
                        Ce te-ai face dumneata,
                        Dacă ai să fii pilot,
                        Spune-mi, cum ai pilota?
 
                        – Aş slăbi, aş face sport
                        Şi aş prinde libelule,
                        Iar când aş avea destule,
                        Le-aş clădi aeroport.

                        Din Siret şi până-n Prut
                        Murgul apă n-a băut,
                        Iarbă verde n-a păscut,
                        De-a păscut în câmp vreodată,
                        A păscut iarbă uscată
                        Ş-a băut apă din baltă
                        Cu glod negru-amestecată.
                        Ţiu, ţiu, ţiu, murgule, zboară
                        Până la verde dumbrăvioară,
                        S-ajungem încă cu soare,
                        La Florica, dulce floare,
                        Că m-aşteaptă cu mâncare
                        Şi cu dulce sărutare.
                        Ţiu, ţiu, ţiu, murguţul meu,
                        Fugi în zbor ca dorul meu
                        Că eu, frate, bine-ţi vreau.
                        Calcă, murgule, lupeşte
                        Şi te-aşterne iepureşte,
                        Că zăresc în bătătură
                        Mândra mea cu mierea-n gură
                        Să-mi dea mie flori din sân,
                        Să-ţi dea ţie braţ de fân.
 

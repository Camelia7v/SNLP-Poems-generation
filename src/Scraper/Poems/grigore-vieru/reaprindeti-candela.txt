Reaprindeţi candela-n căscioare
Lângă busuiocul cel mereu—
Degerat la mâni şi la picioare
Se întoarce-acasă Dumnezeu.
Doamne,Cel din slăvi creştine,
Ce păcate oare-ai săvârşit
Că te-au dus acolo si pe Tine
In Siberii fără de sfârşit ?!
Toate le ierţi,
Doamne de sus,
Cu blândeţe măreaţă
Chiar şi pe cei
Care te-au dus
În Siberii de gheaţă!
Ninge frigul şi pustiul plouă
Degerată-mi este inima.
Doamne, bine nu ne-a fost nici nouă
Fără sfatul şi lumina Ta.
Doamne, intră şi-n a mea chilie
Şi-amândoi, răniţi şi îngheţaţi
Să ne încălzim cu bucurie
Unul lângă altul ca doi fraţi.
Toate le ierţi,
Doamne de sus,
Cu blândeţe măreaţă
Chiar şi pe cei
Care te-au dus
În Siberii de gheaţă.

                        Gândind la tine fruntea-acum mă doare.
                        Nu ştiu ce rost mai are-a mea viaţă
                        Când n-am avut o clipă de dulceaţă:
                        Amar etern şi visuri pieritoare!
 
                        De ce în noapte glasul tău îngheaţă!
                        Vedea-vor ochii-mi înc-o dată oare
                        Frumosul trup, – femeie zâmbitoare! –
                        Ce mi-a fost dat să-l strâng o clipă-n braţe?
 
                        Tu, blond noroc al unui vis deşert,
                        Tu, visul blond unui noroc ce nu e,
                        De-i mai veni, să ştii că nu te iert.
 
                        Căci dorul meu mustrări o să-ţi tot spuie
                        Şi sărutându-te am să te cert
                        Cu dezmierdări cum n-am spus nimănuie.

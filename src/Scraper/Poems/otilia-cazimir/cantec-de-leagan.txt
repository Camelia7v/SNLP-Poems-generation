                        Dormi cu mama, puişor!
                        Dorm pisicile-n pridvor,
                        Doarme-n patul ei păpuşa
                        Doarmă-n leagăn şi Vaniuşa…
 
                        Ia te uită, frate! Cum,
                        N-adormişi nici pân-acum?
 
                        Dorm sub streşini rândunele,
                        Iepuraşu-n tufănele,
                        Vulpea doarme-n vizuină,
                        Fluturaşul pe-o sulfină,
                        Greieruşul pe-o lalea –
                        Fiecare unde-o vrea!
 
                        Cum se poate, frate, cum?
                        N-adormişi nici pân-acum?
 
                        Dorm sub vatră puişorii,
                        Dorm sub gene ochişorii,
                        Doarme-n pernă urechiuşa…
                        Dormi cu mama,
                        Dormi, Vaniuşa!

                        Încărcat cu o mulţime
                        De sacoşe, iepuraşul,
                        A pornit de dimineaţă
                        Să cutreiere oraşul.
 
                        Bate pe la uşi şi strigă:
                        – Hei, deschide-ţi, copilaşi!
                        Iarăşi v-am adus pâinică,
                        Pâine de la iepuraşi!
 
                        – Nu deschid, răspunde Nicu,
                        Sunt un puşti, sunt doar un pici.
                        Pâinea-i bună, dar mai bine
                        Pleacă iute de aici.
 
                        Ai putea să fii un lup
                        Care îşi toceşte dinţii!
                        Vino să-mi aduci bucate
                        Când acasă sunt părinţii.
 
                        – Vai, copile, ai dreptate!
                        Am şi eu vreo zece pui
                        Şi-i învăţ să nu deschidă
                        Uşa casei nimănui.
 
                        Pâinea de la iepuraş
                        Toată lumea de mult ştie,
                        E cea mai gustoasă pâine,
                        Dar… o duc la băcănie.
 
                        De acolo mama ta
                        O să ţi-o aducă acasă.
                        Pâine de la iepuraş
                        O să ai oricând pe masă.

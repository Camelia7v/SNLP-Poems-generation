                        Câinii, cuţii, căţelandrii,
                        Sunt şi buni, şi răi, şi tandri,
                        Dau din coadă, latră, fug,
                        Sunt şi câini ce trag la jug.
 
                        Astăzi vreau să vă arăt
                        Câini cu blana de omăt,
                        Căţeluşi cu pete mari,
                        Câini de casă şi ogari,
 
                        Şi dulăul, şi căţelul,
                        Fel de fel, şi de tot felul.
                        Câini cu cozile stufoase,
                        Câini cu blănile lăţoase,
 
                        Căţeluşi cu părul creţ,
                        Câini ţigani şi câini de preţ,
                        Sunt şi unii scurţi de coadă.
                        Toţi voiesc oase să roadă.

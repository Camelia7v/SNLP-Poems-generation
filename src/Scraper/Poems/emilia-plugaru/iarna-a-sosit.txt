                        Vu-vu-vu! Copile mic!
                        Sunt eu, vântul, bat la geam!
                        Ia priveşte cum mă zbat
                        Să smulg frunza de pe ram.
 
                        Eu sunt vântul-croitor!
                        Frunzele le-aştern pe jos.
                        O să cos pentru Pământ
                        Un cojoc mai călduros.
 
                        Iarna vine, e pe drum…
                        De eşti mare, mititel,
                        Iarna-i rece şi te-ndeamnă
                        Să îmbraci un cojocel.
 
                        Doi ochi mari privesc în noapte,
                        Nu se-aude: vu-vu-vu!
                        Cad fulgi albi, măşcaţi şi sprinteni!
                        Iarna a sosit de-acu!

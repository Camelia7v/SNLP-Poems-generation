                        Arde-mi-te-ai, codre des!
                        Văd bine că s-a ales
                        Din tine să nu mai ies!
                        Am intrat făr’ de musteaţă
                        Ş-acum arunc cărunteaţă.
                        Am intrat pui de român
                        Ş-am ajuns moşneag bătrân!
                        Alei! codre blestemat!
                        Mă ţii de tine legat,
                        Şi eu mult m-am săturat
                        A trăi tot depărtat
                        Şi de lume-nstrăinat.
                        Căprioară, surioară,
                        Dor de lume mă omoară,
                        Roade poala codrului,
                        Să-mi văd faţa dorului
                        Şi să merg la mândra mea
                        Care m-am iubit cu ea,
                        Din copilăria mea.
 

                        Orice rob are o roabă,
                        Orice babă are-un bob.
                        Orice cod are o coadă,
                        Orice nadă are nod.
 
                        Coşul e ca o cocoaşă,
                        Gogu muşcă din gogoaşă.
                        Gogoşarul, gogoneaua,
                        Corcodelul, corcodeaua
 
                        Şi buratecul cu burtă,
                        Ba vor tort, ba vor o turtă.
                        Scara ruptă cere scule,
                        Eu, cartofi, tu, barabule,
 
                        Tu zici varză, eu, curechi,
                        Aşa vorbe, aşa-urechi.
                        Trecem singuri sau perechi,
 
                        Vacile sunt blânde-n veci,
                        Bacu-i barcă fără beci,
                        Treacă-ţi dacă şi tu-mi treci
                        Cu Petrică nu petreci!
 
                        Bearca mestecă ciuperca,
                        Arcul ne păzeşte arca.

                        Obosită rău de tot,
                        Furnicuţa s-a oprit
                        Pe un fir de păpădie
                        Şi un pic a aţipit.
 
                        Bate-un vântuleţ şăgalnic,
                        Păpădia-ncetişor
                        Se dă huţa: na, ni, na,
                        Furnicuţo, somn uşor.
 
                        Se trezeşte furnicuţa:
                        – Ce de bine e să stai
                        Să priveşti spre cerul larg
                        Când afară-i luna mai.
 
                        Deodată, furnicuţa
                        Observă că zboară-n sus.
                        Firul cel de păpădie
                        De la locul lui s-a smuls.
 
                        – Furnicuţo, ţin-te bine
                        Cu lăbuţele de mine,
                        Căci zburăm acum pe ruta
                        Cer-Pământ… cu paraşuta.

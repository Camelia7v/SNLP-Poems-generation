                        A pierit Florea Şchiopan
                        De-o mână de ungurean,
                        Dar pân-a nu fi pierit
                        Unguri mulţi el a stârpit.
                        Cântaţi, păsărele, în pom
                        De jalea bietului om.
                        Plânge-l, nevastă rămasă,
                        C-aţi ţinut frumoasă casă,
                        Plângeţi-l şi voi, opt boi,
                        Căci umblă străini cu voi.
                        Pe deasupra de oraş
                        A zburat un porumbaş,
                        Urmărit de alţi doi, trei
                        Ce tot plâng ca vai de ei,
                        Că sunt cainici copilaşi,
                        Copilaşi de-ai lui rămaşi!
 

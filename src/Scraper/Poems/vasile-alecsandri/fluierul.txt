                        În poiana verde am găsit un fluier
                        Şi i-am zis în treacăt: „O! Fluier pierdut,
                        Ai avut odată mult maestru şuier
                        Care uimea lumea, ş-acuma eşti tăcut.
 
                        Astfel şi poetul viu în tinereţea
                        Gingaş, cu iubire, dulce a cântat,
                        Dar i-a plecat fruntea tristă bătrâneţea
                        Şi i s-a stins glasul ş-a rămas uitat.”
 
                        Fluierul răspunde: „Frate, frăţioare,
                        A sosit amurgul, jalea ne-a cuprins,
                        Dar a noastră soartă e mulţumitoare;
                        Am cântat o doină, şi e de ajuns.”
 

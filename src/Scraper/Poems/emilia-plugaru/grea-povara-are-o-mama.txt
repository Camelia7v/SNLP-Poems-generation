                        Grea povară are-o mamă.
                        Duce-n spate, nevăzute,
                        Aripi, care ne cuprinde,
                        Ne veghează orişiunde.
 
                        Cum îşi smulge ea aripa?
                        Oare cât de mult o doare?
                        Câte o aripă blândă,
                        Cum ne dă la fiecare?
 
                        Eu îi simt mereu prezenţa,
                        Chiar şi-atunci când sunt departe.
                        Doamne, dă-i măicuţei mele,
                        Dă-i mai multă sănătate.
 
                        Mic sau mare, cum n-aş fi,
                        Tot la pieptul ei aş vrea
                        Să mă bucur şi să plâng.
                        Înger e măicuţa mea.

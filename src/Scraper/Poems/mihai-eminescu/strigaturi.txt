                        Eu pe pieptul tău culc capul
                        Şi mă uit la tine-n faţă,
                        Ca copilul ce se uită
                        L-ale maicii sale braţe.
 
                        *
 
                        Ca miresele să îmble ori să calce ca pe piuă.
 
                        *
 
                        Chiar sărac, de ai drăguţă,
                        Ai mulţimi de daraveri,
                        Căci primeşti şi dai simbrie
                        În necazuri şi plăceri.
 
                        *
 
                        Că amorul e zădarnic
                        Nu vei şti numaidecât.
                        Ci atunci numai, copile,
                        Când de el te-i fi topit.
 
                        *
 
                        Ce-mi scoţi ochii cu mândria
                        Şi-mi vorbeşti că o să-mi treacă –
                        Fie omul cât de mândru
                        Tot la dragoste se pleacă.
 
                        *
 
                        Unde dragostea domneşte
                        Ia greşelile-n nimic,
                        Căci prin certele omenimii
                        E ca ramul de finic.
 
                        *
 
                        Ştiu eu dacă ţii la mine,
                        Dacă tu nu mă înşeli?
                        Căci pe buze-s scrise numai
                        A iubirii învoieli.
 
                        *
 
                        Oricât fii nenorocită
                        Tot cu dragostea te iei –
                        Oricum simtă-o bărbatul,
                        Îndoită-i la femei.
 
                        *
 
                        Căci la dragoste de cade
                        Tare mult s-au îmblânzit.
 
                        *
 
                        Limba-n gură ţi se moaie
                        Pe când dragostea vorbeşte.
 
                        *
 
                        Ah, mai bine să mă-nşele
                        Chiar de zece ori amorul
                        Decât neînşelat de dânsul
                        Nici să-l ştiu şi să-i duc dorul.
 
                        *
 
                        Mulţi scăpare-am cu viaţa
                        Din al dragostei război
                        Cu dulceaţa-i nesfârşită,
                        De nu ne-am lupta în noi?
 
                        *
 
                        Tolba dragoste-i de aur,
                        Dar săgeata-i otrăvită.

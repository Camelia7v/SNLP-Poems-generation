                        La ţărm, corabia oprită
                        E ninsă de zăpada lunii
                        Şi marea tace odihnită,
                        De biciuirile furtunii.
                        Catarg şi pânze argintate
                        Abia uşor sunt legănate…
                        Magia nopţii este sfântă…
                        Verzuiele unde dormitează.
                        Novicii râd… – Cârmaciul oftează,
                        Matrozii melancolic cântă.
 
                        Oraşul întreg scânteiază
                        Cu felinarele aprinse…
                        Muzicile vesel vibrează,
                        Curse priveghează-ntinse.
                        Novicii în port se coboară,
                        Spre râs şi petrecere zboară;
                        Răscoala etăţii-i frământă…
                        Safire pe ceruri lăcrămează.
                        Din cap mişcând, cârmaciul oftează,
                        Matrozii melancolic cântă.

                        Vine iarna de la munte,
                        Peste ape face punte
                        Şi pe câmp fără hotar
                        Parcă presură zahar.
 
                        Uite, colo, moş Vasile,
                        C-un cojoc de zece chile
                        Şi cu flinta la spinare
                        A ieşit la vânătoare.
 
                        Dintr-un codru, din tufiş,
                        Iese-un iepure furiş
                        Şi cum scapă pe cărare…
                        Fuge ca o arătare…
 
                        Flinta face bum! iar moşu
                        Stă şi-şi freacă nasu roşu,
                        Şi-nciudat luleaua-şi muşcă;
                        Iepurele fuge puşcă.
 
                        Moşului îi vine-n minte
                        Ca să-i iasă înainte;
                        Fuga-n rariştea de tei:
                        Iepurele e hei-hei!
 
                        Ei, ce faci tu, moşulică,
                        Că n-ai împuşcat nimică?
                        Du-te-acasă binişor,
                        Că-i mai bine pe cuptor!

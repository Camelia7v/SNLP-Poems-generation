                        Stau nepoţii la taifas
                        Cu bunica în ogradă.
                        O ascultă-atent cu toţii –
                        Berze vor şi ei să vadă.
 
                        Bunicuţa povesteşte
                        Despre vremuri când în sat
                        Veneau multe, multe berze.
                        Acum toate au plecat.
 
                        – Iată colo, în salcâm,
                        Două berze îşi aveau
                        Cuibuşor şi primăvara
                        Împreună se-ntorceau.
 
                        Aduceau din depărtare
                        Copilaşi micuţi, vioi.
                        Pe atunci în toată casa,
                        Creşteau mulţi copii ca voi.
 
                        – Nu-i adevărat, bunico,
                        Tot ce spui tu sunt poveşti –
                        Zice Nică – Ionică,
                        Despre berze povesteşti?
 
                        Aduceau copii în cioc?
                        Geaba, eu le ştiu pe toate.
                        Mamele îşi aduc pruncii
                        Chiar de la maternitate…
 
                        – Da, aşa e, nepoţele.
                        Un copil deştept îmi eşti.
                        Berzele veneau pe vremuri…
                        Când credeam toţi în poveşti…

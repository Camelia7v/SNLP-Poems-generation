                        A venit răţuşca Mac
                        Să se plimbe pe un lac.
                        Pentru orişice-ntâmplare
                        Şi-a luat raţa colac.
 
                        Şi nu unul oarecare –
                        Un colac bun de salvare,
                        Dar şi bun pentru mâncare,
                        Rumen, dulce, plin cu mac.
 
                        Înotând aşa pe lac,
                        Flămânzi răţuşca Mac
                        Şi mâncă acel colac:
                        – Vai de mine, ce mă fac?
 
                        Se-ngrozi răţuşca Mac:
                        – Mă înec făr-de colac!
                        Tot strigând, strigând aşa
                        Se-nvăţă a înota.
 
                        De atunci răţuşca Mac
                        Merge des de tot pe lac.
                        La plimbare se porneşte
                        Fără de colac, fireşte.

                        Colo-n jos pă prundurele
                        Ziduiesc trei frăţurele.
                        Care cum zidul făcea
                        Pe noapte se surpa.
                        Ei aşe s-o sfătuit:
                        Care nevasta-a vini
                        Cu prânzu mai dimineaţă
                        Tăt în zâd s-o zâduiască.
 
                        Nevasta lui Siminic
                        Dimineaţa s-o sculat
                        Şi pă faţă s-o spălat
                        Şi prânzu şi l-o gătat
                        Şi pruncii i-o aşezat,
                        La Siminic o alergat.
 
                        Siminic din grai grăie:
                        – Doamne, la nevasta me,
                        Dă-i, Doamne, un lup nainte,
                        Doară ie s-o spăimânta
                        Şi prânzu şi l-a vărsa
                        Şi napoi s-a înturna.
                        Ea lupu l-o-nconjurat
                        La Siminic o alergat.
                        Siminic din grai grăie:
                        – Doamne, la nevasta me,
                        Dă-i, Doamne,-un lujer nainte,
                        Doară ie s-o-mpiedica
                        Şi prânzu şi l-a vărsa.
                        Ea lujeru l-o-nconjurat
                        La Siminic o-alergat.
 
                        – Haidaţi, măi fraţi, să prânzim,
                        Nevasta să zâduim.
 
                        Zâduită până-n brâu,
                        Răsărit-o-on spic de grâu;
                        Zâduită până-n barbă,
                        Răsărit-o-on spic de iarbă.

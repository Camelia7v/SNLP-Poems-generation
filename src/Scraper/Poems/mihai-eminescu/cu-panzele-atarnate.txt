                        Cu pânzele-atârnate
                        În linişte de vânt,
                        Corabia străbate
                        Departe pe pământ.
                        Iar stolul rândunelelor
                        Trece-ntre cer şi mare…
                        O, stelelor, stelelor,
                        Nemuritoare,
                        De ce şi voi nu vă luaţi
                        Pe-ale lor urme oare?
 
                        De ce mă întristează
                        Că valurile mor,
                        Când altele urmează
                        Rotind în urma lor?
                        De ce căderea florilor
                        Ş-a frunzelor ne doare?
                        O, norilor, norilor,
                        Şti-veţi voi, oare,
                        De ce rămân atâtea-n veci
                        Şi numai omul moare?
 
                        În cer întotdeauna
                        Urmăm al nostru mers,
                        Ca soarele şi luna
                        Rotind în univers.
                        Un crez adânc pătrunde-va
                        De-a pururi omenirea
                        Că undeva, undeva
                        E fericirea:
                        Şi toţi aleargă după ea:
                        N-o află nicăirea.

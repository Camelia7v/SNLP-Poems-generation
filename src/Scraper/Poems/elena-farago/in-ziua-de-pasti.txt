                        Toţi copiii azi se îmbracă
                        Cu ce au ei mai frumos
                        Şi părinţii lor le cântă
                        Învierea lui Christos.
 
                        Şi la masă ciocnesc astăzi
                        Toţi copiii cei cuminţi,
                        Ouă roşii şi pestriţe,
                        Cu iubiţii lor părinţi.
 
                        Toţi copiii azi sunt darnici
                        Căci ei ştiu că lui Christos,
                        Îi sunt dragi numai copiii
                        Cei cu sufletul milos.
 
                        Şi copiii buni la suflet,
                        Azi cu bucurie dau,
                        Cozonaci şi ouă roşii
                        La copiii care n-au.

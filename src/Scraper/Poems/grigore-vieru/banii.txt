Lui Alexandru Cazacu
Nu mă supăr că n-am bani,
Bani puţini, puţini duşmani.
Bani nu am şi nici n-au fost,
Dar îi văd la omul prost.
Unii nici de pâine n-au,
Alţii câinelui o dau,
Vâră mâna între lei
Ca-ntre pulpe la femei.
Cine-aşa te-a împărţit, banule,
Nu te-a împărţit cinstit, banule!
Să te-mpartă Dumnezeu, banule,
Te-aş cunoaşte-atunci şi eu, banule!
Cu banul îi tot aşa
Cum îi şi cu dragostea:
Când mai bine şi când nu,
Când deasupra el, când tu.
Am avut şi eu un sfanţ
Şi l-am dat la muzicanţi,
Muzicanţii mi-au cântat
Şi-au crezut că-s om bogat.
Cine-aşa te-a împărţit, banule,
Nu te-a împărţit cinstit, banule!
Să te-mpartă Dumnezeu, banule,
Te-aş cunoaşte-atunci şi eu, banule!

                        Tot mai ceri puţin-rămasei
                        Inimi să mai simtă mult?
                        Nucule din dosul casei,
                        Tot al meu şi-aici şi-aorea:
                        Ziua-n vânt îţi văd doinirea,
                        Noaptea ţi-o ascult.
 
                        Umbra ta învelea rotundă
                        Masa cea de nu ştiu când,
                        Şi-amândoi pe banca scundă,
                        Eu robind suflarea-n gură,
                        Şi, eu acu-n cusătură,
                        Mama-mea cântând.
 
                        Jale tu, din legănată
                        Doină, ce de-amar omori!
                        Dar tu ştii că niciodată
                        Nu cântam, urmându-i cântul,
                        Numai, nuce tu, şi vântul
                        O însoţeai aorea.
 
                        Şi-urmărind fugara-mi minte,
                        Mă-nvăţai, prieten bun,
                        Cum s-adun în gând cuvinte,
                        Şi-mi cântai spre a-mi da cărare,
                        Şi vedeam că ies cântare
                        Vorbele ce-adun.
 
                        Ca şi-atunci, mai coase mama,
                        Coase şi suspină rar,
                        Dar când da-ndărăt marama
                        Dezvelindu-şi câmpul frunţii,
                        Părul ei e alb ca munţii
                        Iernii lui Ghenar.
 
                        A murit pe luncă macul,
                        A murit şi-i mult de-atunci.
                        Răzvrătit se miră acul
                        Mâni trudite-acum că vede –
                        El e tot copil, şi crede
                        Că-i tot vară-n lunci.
 
                        Plânge-acum cântând sub tine,
                        Nucule, pe cel ce-i dus –
                        Nu mai vine-o nu mai vine!
                        Şi-şi îngroapă-n palme faţa:
                        Cât de tristă-i sting ei viaţa,
                        Neguri din Apus…

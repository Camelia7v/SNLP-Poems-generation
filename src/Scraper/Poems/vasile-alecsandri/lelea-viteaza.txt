                        Frunză verde pălămidă,
                        Plină-i ţara de omidă,
                        De omidă ungurească
                        Şi de gârgără săsească!
                        Măi copii, copii români,
                        De-aveţi suflet, de-aveţi mâini,
                        Hai cu lelea la plivit,
                        La plivit, la curăţit;
                        Cine are flintă grea
                        Puie şapte gloanţe-n ea;
                        Cine are topor mare
                        Scoată-mi-l la foc de soare;
                        Cine are bardă mică
                        Facă-i buza subţirică,
                        Când s-a repezi prin gloate
                        Să dea sărut de moarte.
                        Eu n-am flintă, n-am secure,
                        Nici am ghioagă din pădure,
                        Dar câţi dinţi eu am în gură
                        Îs făcuţi pe muşcătură;
                        Câte degete am la mâini
                        Îs tot leaturi de păgâni!
 

                        Primăvara cea verzie
                        Cu cosiţa-i aurie
                        Mi-au sosit voios în ţară,
                        Drăguliţa primăvară!
 
                        Ş-au adus un dulce soare,
                        Ş-un sân plin de lăcrimioare.
                        Ş-au adus o lună plină
                        Ca s-o scalde în lumină.
 
                        Lunca râde şi-nverzeşte,
                        Doru-n suflet se trezeşte.
                        Izvoraşul curge-n vale
                        Şi-mi aduce dor de cale.
 
                        Daţi-mi, daţi-mi aripioare,
                        C-aud glasuri de cucoare.
                        Daţi-mi aripi sprintenele,
                        C-aud glas de rândunele.
 
                        Să mă duc în depărtare
                        Peste munţi şi peste mare.
                        Să mă duc în lumea-ntreagă
                        Ca o pasere pribeagă.
 
                        Duce m-aş în cale lungă,
                        Dor să nu mă mai ajungă!
                        Duce m-aş şi m-aş tot duce,
                        Dor să nu mă mai apuce!
 

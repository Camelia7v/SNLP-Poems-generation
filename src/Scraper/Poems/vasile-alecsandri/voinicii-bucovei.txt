                        Sus, la crâşmă Sucevei,
                        Beau voinicii Bucovei.
                        Iată că vine călare
                        Udrea, căpitanul mare,
                        Şi le zice: „Dragii mei!
                        Hai să ne-mpărţim în trei,
                        Şi în patru, şi în cinci,
                        Apoi să-ncălţăm opinci,
                        Iarna grea ne năpădeşte,
                        Frunza-n codru se răreşte;
                        Hai să coborâm în ţară
                        Până la mândra primăvară,
                        Ca să-mblăcim la secară
                        Şi ca să tăiem la fagi,
                        Fagi subţiri de hadaragi,
                        Iar cum a-nverzi pe-afară
                        Om ieşi la codru iară
                        În capătul lanului,
                        În calea armeanului.”
 

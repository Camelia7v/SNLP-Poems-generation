Când înfăptuiam ceva,
ceea ce înfăptuiam era luat la figurat,
când nu înfăptuiam ceva,
ceea ce nu înfăptuiam era luat la propriu.
 
Aş putea spune că marea nenorocire
a fost, nu numai diferenţa dintre
luarea la propriu şi luarea la figurat,
cât lipsa de siguranţă în toată viaţa
cum voi fi luat?
la propriu sau la figurat?
Şi, vai, nimeni să nu dea niciodată
Viaţa la propriu pentru viaţa la figurat.

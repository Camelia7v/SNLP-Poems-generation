                        Trei boboci mai răsăriţi
                        Umblă agitaţi prin curte:
                        Unde e Gânsacul-tată?!
                        Unde-i tata să ne-asculte?!
 
                        Dar gânsacul nu-i şi nu-i.
                        Gâsca-i foarte supărată.
                        În sfârşit vine Gânsacul:
                        – A venit Gânsacul-tată!
 
                        E sever tatăl Gânsac.
                        Gâsca zice: Măi băieţi,
                        Vă urcaţi pe-această piatră
                        Şi-arătaţi tot ce puteţi!
 
                        Trei boboci, plini de emoţii,
                        Pe o piatră s-au suit.
                        Vor să strige: Ga! Ga! Ga!
                        Dar se-aude… un sâsâit.
 
                        Vai de mine, ce ruşine!
                        Zice-atunci gânsacul: Mda…
                        – Hai, plecaţi, mâncaţi grăunţe!
                        Mai aveţi pîn-la… ga, ga, ga.

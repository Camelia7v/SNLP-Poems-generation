Preafericitului Părinte Teoctist
Eu ştiu de la cei sfinţi
Că Dumnezeu
Ne urăşte cum suntem
Şi ne iubeşte
Cum ar dori să fim.
Doamne, cum
Trebuie să vieţuiesc eu
În lacrima ochiului meu,
Ca să birui fiara?!
Şi cât de multă
Ar trebui să fie
Jertfa sângelui nostru
Ca să nu ne zbatem
Atât de singuri,
Atât de la marginea lumii?!
Auzi?! Rogu-Te încă o dată,
Ascultă încă o dată ce spun
Slujitorii Tăi pre pământ:
„Doamne, nu pedepsi România
Pentru păcatele fiilor ei”.

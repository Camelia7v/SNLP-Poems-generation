                        Ea munceşte chiar şi dacă
                        Soarele-a plecat.
                        Peste ziua luminoasă
                        Noaptea s-a lăsat.
 
                        – Sunt o furnicuţă mică,
                        Cum să merg acum?
                        Frică mi-e de întuneric,
                        Am rămas pe drum…
 
                        Unde eşti, măi Licurici?
                        Vino de mă-ajută,
                        Luminează drumul meu
                        Cu lumină multă.
 
                        Licurici vine grăbit:
                        – Dragă furnicuţă,
                        Te voi duce de-îndată
                        Până la căsuţă.
 
                        Dar ar trebui să ştii –
                        Ziua-i de muncit.
                        Noaptea însă, vreau să-ţi zic,
                        E pentru dormit…

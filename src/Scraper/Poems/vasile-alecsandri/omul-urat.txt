                        Vai de mine! ce m-oi face?
                        Ce iubesc mamei nu-i place.
                        De-ar plăcea mamei ca mie,
                        Duce-m-aş la cununie,
                        Şi m-aş duce ca vântul
                        Când spulberă pământul;
                        Iar de-a fi să mă mărit
                        Cu omul ce-mi e urât,
                        Duce-m-aş iar ca vântul
                        Ca să-mi aflu mormântul.
                        Decât cu urâtu-n casă,
                        Mai bine cu boala-n oase.
                        Din boală vraciul te scoate,
                        Iară din urât nu poate,
                        Că urâtul n-are vad
                        Decât scândura de brad,
                        Urâtul n-are sfârşinţă
                        Decât cu trei coţi de pânză
 

                        Dragoste adevărată
                        De fecioară prea curată;
                        Tânără-ntineritoare,
                        Dragoste de fată mare;
                        Însă plină-i de durere
                        Dragostea cea de muiere,
                        De durere şi de haz,
                        De dulceaţă şi necaz;
                        Îndărătnică şi dragă
                        Cată ceartă ziua-ntreagă,
                        Iară seara se împacă,
                        Că tot ţie va să-ţi placă;
                        Dragostea de la muieri
                        E cu sare şi piperi,
                        Nu-i lihnită şi dulceagă,
                        Zi cu zi în foc te bagă,
                        E războinică, fierbinte
                        Şi cu capul fără minte;
                        Dragostea de la muiere
                        E ca fagurul de miere,
                        Dar un fagur pipărat,
                        Dulce când e supărat,
                        Că-i răstită şi cu toane,
                        Nedusă pe la icoane;
                        Ochii negri amândoi
                        Îţi dau pururea război,
                        Gura cea cu zâmbetele,
                        Tare-ţi poartă sâmbetele
                        Ş-acel drac cu mâni subţiri
                        Cu mânie în priviri
                        Tot mai scump pe zi ce merge…

                        Piu-piu-piu, un pui gălbui,
                        A rămas de mama lui.
                        Prin ogradă trece Miau:
                        – Piu-piu-piu, o să te iau.
 
                        Vreau să vii la puii mei,
                        La cei patru motănei.
                        Speriat e pui gălbui,
                        Unde e mămica lui?
 
                        Vai, vai, vai, ce fac acum?
                        Frica mi-a ieşit în drum!
                        Mi-a ieşit în cale frica,
                        Iar alături nu-i mămica!
 
                        Vine cloşca repejor:
                        – Nu ai teamă, puişor,
                        Nu e nici un fel de frică,
                        Puiule, ea e pisică.
 
                        Şi eu mă temeam ca tine,
                        Dar acum tu ştii prea bine,
                        Când în preajmă o zăresc,
                        Mă reped şi o ciupesc.
 
                        Puişor, să nu ai frică
                        Cât eşti mic şi ai mămică.

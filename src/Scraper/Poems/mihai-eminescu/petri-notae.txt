                        Împresurat de creditori, se vede,
                        Şi neputând plăti cu rele rime,
                        Te-ai strecurat pe la Cordon, sublime,
                        Să ne-asurzeşti cu versuri centipede.
 
                        Presupunând că nu te ştie nimeni,
                        Că eşti martir ai vrut să faci a crede,
                        Mai bine masca de paiazzo-ţi şede:
                        Căci ne-am convins demult de-a ta mărime.
 
                        Armeano-grec, lingău cu două feţe,
                        Îţi ad-aminte ce aveai în straiţe
                        Când pietre numărai la voi în pieţe.
 
                        De-aceea taci şi încă bine paie-ţi
                        Că nu te regalăm, cum ştim, cu beţe:
                        Făclie nu-i nemţescul tău opaiţ.

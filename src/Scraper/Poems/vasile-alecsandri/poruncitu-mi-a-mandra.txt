                        Poruncitu-mi-a mândra
                        Să mă duc până la dânsa.
                        Duce-m-oi ca un nebun
                        Pe-o frunziţă de alun.
                        Trec în vale, mor de sete,
                        Mă-ntâlnesc cu două fete,
                        Amândouă-n berte nouă,
                        Săruta-le-aş pe-amândouă,
                        Iar pe una totdeauna
                        Că-i frumoasă ca şi luna.
                        Copiliţă de boier!
                        Cată colo-n fund, pe cer,
                        Vezi cel nour, vezi cel deal?
                        Vin’ cu badea la Ardeal.
                        Fata-mi zice: „Eşti nebun,
                        Mergi pe-o frunză de alun,
                        Că te-aşteaptă oarecine
                        Şi râde-n braţe străine.”
 

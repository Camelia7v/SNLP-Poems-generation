                        Iată lanul cu lalele
                        Unde stau doi pui de lele.
                        Lelea-i mică, cu ilic
                        Şi cu nasul foarte mic.
 
                        Nici băiatul nu e mare,
                        Are ghete în picioare,
                        Are nasturi în perechi
                        Şi o şapcă pe urechi
 
                        – Ce râzi, lele-aşa de tare?
                        Stai mai bine în picioare
                        Să te văd cât eşti de mare.
                        Dă-mi şi mie un boboc,
                        Şi să-ncepem noi un joc,
                        Joc la soare, joc mânzoc
                        Doi la dreapta, doi pe loc,
 
                        Doi paşi mici la stânga, doi,
                        Şi la urmă, hai la turmă,
                        Să găsim un miel plăpând
                        Cu boticul în pământ,
                        În pământ cu iarbă verde
                        Unde cărăbuşul pierde
                        Un papuc,
                        De năbuc,
                        Şi tot el tace năuc.

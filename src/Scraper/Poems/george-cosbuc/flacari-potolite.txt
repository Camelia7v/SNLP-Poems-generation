                        E cald. De drum îndelungat
                        Picioarele de-abia îl mal ţin,
                        Şi-i cale până-n sat!
                        El e flămând şi e-nsetat
                        Şi-i slab, că e bătrân.
 
                        Tot dă către fântână zor.
                        Sub tei, la margine de drum,
                        S-oprise pe răzor,
                        Aici la loc răcoritor
                        Sfârşit stătea acum.
 
                        Pe-acelaşi drum de soare plin,
                        Să se ridice, şi-a crezut
                        Că moare-n câmp aici,
                        Ca prins de friguri şovăi
                        Şi-n urma a căzut.
 
                        Nevasta i-a murit; Şi-apoi
                        I-a ars şi casa; i-a trăsnit
                        Deodată patru boi.
                        Trăia la praguri, şi-n nevoi
                        Că-n urmă-a înnebunit.”
 
                        – „Nebun, din ce?” – „Cuvântul meu
                        Şi-al altora, e zvon prin sat;
                        Dar ştie Dumnezeu!
                        Din multe toate, – zic şi eu,
                        Dar, urma, din băiat.”
 
                        – „Era mişel?” – „Ba nu, deloc;
                        Dar singur el a tot zorit
                        Să-şi bage capu-n foc:
                        S-omoare p-un flăcău la joc.
                        Şi-i dus de-atunci, fugit.”
 
                        – „E dus de-atunci… Dar ce-au avut?”
                        – „O fată… vezi, că n-are rost
                        Să spun de la-nceput.
                        Nimicun… ei! şi ce-a făcut
                        Destul de rău a fost.
 
                        De frica ocnei s-a răznit,
                        Şi-i dus de-atunci. Mai ştiu şi eu!
                        Aşa i-a fost menit.
                        Dar bun băiat! De-o fi murit,
                        Să-l ierte Dumnezeu.”
 
                        Şi-au dat bineţe şi-au tăcut.
                        Străinul parcă se gătea
                        Să plece,şi-ar fi vrut
                        Să fugă dac-ar fi putut –
                        Şi sta şi se gândea.
 
                        Într-un târziu el a-ntrebat,
                        Privind aşa pe deal, răzleţ:
                        – „Departe-i până-n sat?
                        Să nu vă fie cu bănat:
                        Întreb, că sunt drumeţ.”
 
                        – „Când eşti voinic, ţi-e dealul întins
                        Ca şesul ici… dar pentru noi
                        E drum cu dinadins.”
                        Şi-au stat tăcuţi, că i-a cuprins
                        O jale pe-amândoi.
 
                        Şi iarăşi a-nceput cuvânt
                        Străinul, tremurat şi rar,
                        Uitându-se în pământ:
                        – „Am mai umblat pe-aci… dar sânt
                        Amar de ani, amar!
 
                        Ştiam şi oameni…” El şi-a dus
                        Pe tâmple mâna-ngândurat:
                        – „Şedea pe vale-n sus
                        Ion al Anei… cică rus
                        Din moşi; l-or fi-ngropat?”
 
                        – „Ion al Anei… L-ai ştiut
                        E mort de-un veac! Şi bun creştin,
                        Tot cinste ne-a făcut.
                        Dar multe, Doamne, l-au bătut
                        I-a fost paharul plin.”
 
                        – „Era bogat?” – „Era. şi-a fost
                        Cuminte om; dar nu ştiu cum,
                        Aşa i-a mers de prost.
                        E rău, când anul întreg ţi-e post,
                        Şi masa când ţi-e în drum.
 
                        Străinul parcă n-auzea
                        Cuvintele; pe gânduri dus,
                        Sta piatră şi tăcea.
                        Deodată, parcă făr-a vrea,
                        Ridică ochii-n sus.
 
                        – „Nepoată ţi-e?” Şi-a arătat
                        Spre fată. – „Cresc copii si eu.
                        E mă-sa colo-n sat,
                        Dar e rămasă de bărbat
                        Şi-i tânără, şi-i greu!
 
                        Sunt văduv de vreo zece ani,
                        Iar fata mea – mai bine-mi dau
                        Averea la golani!
                        Când faci copii, îţi faci duşmani,
                        C-atâta minte au!”
 
                        E gata moşul de plecat,
                        Şi spre străin întors apoi:
                        – „Ţi-e drumul îndelungat,
                        Şi-i noapte. De n-ai gazdă-n sat,
                        Să vii să dormi la noi…”
 
                        – „Că n-am… dar uite, nu e vânt
                        Şi-i cald. Sub cap o mână pui,
                        Dorm colea, pe pământ.
                        Îţi mulţumesc!” – „Păi, Domnul sfânt
                        Te poarte-n paza Lui!”
 
                        El trist privind in urma lor
                        Cum se duceau spre sat grăbiţi,
                        Rămase gânditor
                        Şi frânt ca oamenii când mor,
                        Cu ochi încremeniţi.
 
                        Când i-a pierdut din ochi, voi
                        Să se ridice, şi-a crezut
                        Că moare-n câmp aici,
                        Ca prins de friguri şovăi
                        Şi-n urma a căzut.
 
                        Târziu de tot s-a ridicat,
                        Şi ochii-i se făcură grei
                        Ca celui îmbătat –
                        Şi spre fântână s-a plecat
                        Privind în fundul ei.
 
                        Apoi el scoase tremurând
                        Din traista-i un cuţit de-oţel,
                        Şi, dus aşa de-un gând,
                        Strângea cuţitu-n pumn, cătând
                        Cu-atâta drag la el!
 
                        Mult timp în mână l-a învârtit.
                        De patruzeci de ani purta
                        Cu el acest cuţit:
                        Era pentr-un duşman menit –
                        Ce dulce gând era!
 
                        Şi-acum… acum e de prisos!
                        Şi-ncet cu-ncetul desfăcut
                        Din pumnul strâns vârtos,
                        Spre-adâncuri, vâjâind în jos,
                        Cuţitul a căzut!
 
                        Tovarăş, drag! de patruzeci
                        De ani, ai fost viaţa lui!
                        Şi-acum tu mort petreci –
                        Dar taina voastră-n veci de veci
                        La nimeni n-o s-o spui!
 
                        Bătrânul s-a nălţat apoi,
                        Spre deal ca un copil privind;
                        Ah, dealuri scumpe, voi!
                        Bieţi ochii, slabi şi numai doi
                        Puţine zări cuprind!
 
                        Cărarea asta, o ştia,
                        Şi colo stânca de-adăpost
                        Pe ploaie-n vremea grea
                        Şi parc-acelaşi vânt bătea,
                        Şi toate cum au fost!
 
                        E sat dincolo – drum umblat
                        Şi dealul mic, uşor să-l sui –
                        Aici l-a legănat
                        Măicuţa lui, şi-aici în sat
                        Sunt morţi părinţii lui!
 
                        Măcar din deal, aşa ca-n zbor,
                        S-arunce ochii-n jos spre văi,
                        Spre sat, spre casa lor!
                        Vor fi bătrâni, ei poate mor.
                        Şi-atunci erau flăcăi!
 
                        Dar nu… în sat el ce-ar căta!
                        El ştie tot ce-ar mai fi vrut
                        Să ştie-n viaţa sa
                        Sunt morţi ai lui! El – un pierdut
                        Mai bine-i poate-aşa!
 
                        Şi parcă neştiind nicicum,
                        Prin iarba el şi-a pipăit
                        Toiagul său acum,
                        Şi-apoi porni… pe-acelaşi drum
                        Pe carele-a venit!
 
                        Sosise noaptea. Din apus
                        Se răsfira fierbând un nor
                        De-un rece vânt adus.
                        Zburau ţipând cucori pe sus
                        Cu glas tânguitor.
 
                        Mereu se depărta de sat
                        Bătrânul, slab cu ochii plini
                        De lacrimi şi bănat –
                        Mergea de-un gând nebun purtat:
                        Să moară-ntre străini!

„Şi nu te am la îndemână
 Decât pe tine, poezie.”
 Grigore Hagiu
 
Aţi văzut pom
Să nu aibă rădăcini?
Pom care să nu înflorească
Pentru că, vezi bine,
Are alte griji, mai de seamă?
Aţi văzut pom să răcnească,
Să trăncănească din frunze?
Sa-şi sune altfel foile,
Când vântul îşi schimbă direcţia?!
Aţi văzut pom
Să zgârie cu gheara
Icoana soarelui de sus?
Pom să nu-i sângere frunza,
Când vine toamna şi-ngheţul?!

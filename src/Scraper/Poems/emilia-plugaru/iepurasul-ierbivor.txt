                        Iepuraşul ierbivor,
                        Cumpără televizor.
                        Îl aduse iute-acasă
                        Şi îl aşeză pe masă.
 
                        Deschizându-l, ce să vază?
                        Pe ecran – un lan cu varză
                        Şi un morcov mare-mare.
                        Iepurilă iute sare.
 
                        Ce-ar mai vrea să roadă acum,
                        Varză, morcovi, însă cum?
                        Se repede spre ecran,
                        Când colo – un lup avan,
 
                        Cu o puşculiţă-n spate
                        Apăru pe neaşteptate:
                        – Eu sunt paznic şi ţintesc
                        În toţi cei ce îndrăznesc,
 
                        Ca să-mi vină la furat!
                        Iepurică-i speriat.
                        Nu mai vrea televizor –
                        Lupul nu e ierbivor.

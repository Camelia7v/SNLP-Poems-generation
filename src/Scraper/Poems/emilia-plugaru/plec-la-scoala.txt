                        Azi în clasa-ntâi
                        Pleacă Ionel.
                        Bunii şi părinţii
                        Merg şi ei cu el.
 
                        Ionel le zice
                        Foarte supărat:
                        – Eu mă duc la şcoală,
                        Am de învăţat!
 
                        Şcoala ştiţi, desigur,
                        E pentru cei mici,
                        Vreau în clasa-ntâi
                        Fără de bunici!
 
                        Drumul către şcoală
                        Îl cunosc prea bine
                        Şi nu vreau să vină
                        Nimenea cu mine.
 
                        – Lasă-ne, copile,
                        Să te însoţim,
                        Îi zâmbesc cu toţii,
                        Vrem să ne-amintim
 
                        De cei ani frumoşi
                        Ce-au trecut şuvoi,
                        Chiar dacă nu crezi
                        Am fost pici şi noi.

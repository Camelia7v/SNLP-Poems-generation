                        Verde, crud, îmbăiat în lumină,
                        Sfântă, caldă, subţire culoare…
                        Se trezeşte la viaţă Pământul
                        Sărutat de văzduh şi de soare.
 
                        Se trezeşte la viaţă Pământul,
                        Peste tot simţi în jur sărbătoare,
                        Primăvara-şi desface baticul,
                        Pomii iarăşi, cuminţi, dau în floare….
 
                        Dau în floare caişii, cireşii.
                        Mângâiaţi de o boare de vânt,
                        Se-nvelesc în mătasea lor albă…
                        Ce parfum, câtă vrajă, ce cânt…

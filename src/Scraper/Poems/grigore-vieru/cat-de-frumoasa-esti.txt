Nu sunt al tău. Al nimănuia nu-s.
Cocorii mei de mult de tot s-au dus.
Eu priveghez străvechiul cer senin
Ce-aşteaptă nori – el ştie că ei vin.
Aşa-i că nu-s de nici o folosinţă?
Ah! ce-am iubit. Cu câtă suferinţă!
Un diavol mai mă-mpinge spre prăpăstii –
Tot n-am scăpat de marginea năpăstii?
Frumoasa ca-n cântări la Solomon
Ori la vr-un David, roaba chiar de suferi,
Eşti, scumpo, trandafir, din Ierichon,
Un fir de lotus eşti pe-un lac de nuferi.
Iubeşte-mă. Ori nici nu mă iubi.
Zic şi eu doar: „To be or not to be!”
Dar lângă tine vorba n-are rost,
Aş vrea să fiu ori nici să nu fi fost.

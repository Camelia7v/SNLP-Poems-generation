                        Fierbe munca, fierbe glia,
                        Mic şi mare-n câmp lucrează,
                        Numai brotăcelul Oac
                        Stă pe lac şi… dirijează:
 
                        – Albinuţe, fluturaşi!
                        Strigă el, zvoniţi prin ţară,
                        Duceţi vestea-n lung şi-n lat,
                        Că afară-i primăvară!
 
                        Cât e cald şi cât e soare,
                        Râme, voi porniţi aratul!
                        Furnicuţe hărnicuţe,
                        Daţi-i zor cu semănatul!
 
                        Iar de vreţi cumva şi voi
                        Să munciţi un pic, copii,
                        Îngrijiţi de floricele –
                        Vine ziua de Florii!

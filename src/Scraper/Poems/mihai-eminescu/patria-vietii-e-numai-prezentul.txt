                        Patria vieţii e numai prezentul.
                        Clipa de faţă numai în ea suntem,
                        Suntem în adevăr. – Iară trecutul
                        Şi viitorul numai o gândire-s.
                        În van împingeţi ce vi-i dinainte,
                        În van doriţi acelea ce-or veni.
                        Întoarceţi-vă în voi şi veţi cunoaşte
                        Că toate-n lume, toate-s în prezent.
                        Tot ce au fost şi tot ce-a fi vreodată
                        Au fost, va fi numai pentru că e.
                        Nu ştii că atingând pe-un singur om
                        I-atingi pe toţi? Mulţimea e părere.
                        Spune la mii de inşi aceeaşi vorbă
                        Şi-n mii ea atunci va trezi
                        Icoană-aceeaşi şi acelaşi simţ.
                        Un semn că toţi e-n unul, unu-n toţi.

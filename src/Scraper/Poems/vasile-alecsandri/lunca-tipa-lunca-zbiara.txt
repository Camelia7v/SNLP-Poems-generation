                        Lunca ţipă, lunca zbiară
                        Pentru-un pui de căprioară.
                        Vai de biata inimioară,
                        Ca şi lunca, geme, zbiară
                        Pentru-o puică bălăioară.
                        Frunza creşte, frunza cade,
                        Căprioara nu-o mai roade.
                        Vai de mine! ce m-oi face?
                        Doru-n sufletul meu zace
                        Şi inimioara-mi nu mai tace!
                        Inimă, fii răbdătoare,
                        Ca pământul sub picioare,
                        Până ce puica bălăioară
                        S-a întoarce-n luncă iară
                        Cu cel pui de căprioară.
 

                        Horă revoluţionară
                        Horea, Cloşca-s la un loc
                        Ş-au aprins un mare foc
                        Şi cântă voios în joc:
                        „Pe cel câmp pustiu şi-ntins
                        Arde-un foc de noi aprins.
                        Las’ să ardă şi să crească,
                        Ca-i în ţara ungurească!
                        Trageţi hora ca să joc
                        La lumina celui foc!
                        Ungurean, musteaţă lungă!
                        Zis-am morţii să te-ajungă!
                        Zis-am parei să te ardă,
                        Zis-am crucii să te piardă,
                        Trageţi hora ca să joc
                        La lumina celui foc!
                        Ungurean, câine turbat!
                        Multe-n lume ţi-am răbdat,
                        Dar venit-a timpul meu
                        Ca să mă răzbun şi eu!
                        Trageţi hora ca să joc
                        La lumina celui foc!
                        Cum răcnesc jivinele!
                        Cum s-aprind slăninile!
                        Cum ard toate satele
                        De-şi curăţ păcatele!
                        Trageţi hora ca să joc
                        La lumina celui foc!
                        M-am suit la munte-n zori
                        Ş-am prins fulgerul din nori,
                        Şi de sus din înălţime
                        L-am izbit în ungurime!
                        Trageţi hora ca să joc
                        La lumina celui foc!”
                        Horea, Cloşca, la un loc,
                        Părăsiţi de-al lor noroc,
                        Ard, cântând voios în foc!
 

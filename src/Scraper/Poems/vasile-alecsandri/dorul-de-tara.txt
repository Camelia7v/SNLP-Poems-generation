                        Plânge-mă, mamă, cu dor
                        Că ţi-am fost voinic fecior
                        Şi de grijă ţi-am purtat,
                        Ogorul ţi l-am lucrat,
                        Iar de când m-am cătănit,
                        Viaţa mi s-a otrăvit
                        Că tânjesc în ţări străine
                        Şi tot plâng gândind la tine.
                        Mult mi-e dor, mămucă, dor
                        De cel codru frăţior
                        Şi de stâna cea cu oi
                        Şi de cântec de cimpoi!
                        Mult mi-e dor, mămuca mea,
                        De cea mândră viorea
                        Care mă iubeam cu ea!
                        Mult mi-e dorul ne-mpăcat,
                        Şi mă-ndeamnă la păcat,
                        Să mă las de cătănie
                        Şi să fug la ciobănie,
                        Orice-a fi cu mine, fie.
 

                        Un porumbel căzut-a, din zbor, pe-o stâncă-n mare,
                        Şi-i mic de tot săracul, de-abia a prins să zboare!
                        Vin valuri mari şi-n stâncă se lovesc, şi lui i-e frică,
                        Şi trist îşi ascunde capul, şi aripile-şi ridică
                        Când stropii săriţi din valuri pe pene-i cad şi-l udă,
                        Dar piuitul jalnic nu-i nimeni să-l audă!
                        Ci iată-o porumbiţă că-n zbor zorit soseşte:
                        E mama lui ce-l cată, plângând, de când lipseşte.
                        Şi-i lângă el acuma şi-l ciuguleşte dulce
                        Să-i treacă spaima şi-apoi să meargă să şi-l culce.
                        Şi-ncet spre cuib acum zbura-vor împreună –
                        Să-l încălzească mama, să adoarmă –
                        Noapte bună!

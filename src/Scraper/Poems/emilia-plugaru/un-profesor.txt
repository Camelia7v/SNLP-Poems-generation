                        Un profesor e un zidar
                        Mereu alăturea de noi,
                        Mereu pe şantierul vieţii
                        Ca să înalţe vremuri noi.
 
                        Un profesor e un zidar.
                        Zideşte ziua cea de mâine.
                        Şi sufletul şi inima
                        La temelia ţării pune.
 
                        Un profesor e un artist
                        Ce modelează caractere.
                        El zi de zi şi an de an,
                        Găseşte forţă şi putere
 
                        Ca să cioplească în lut viu
                        Cu vorba-i blândă şi sfătoasă.
                        Lucrarea lui e cea mai bună,
                        Cea mai de preţ, cea mai frumoasă.
 
                        Deci, dacă urci la cârma ţării
                        Un pic te uită înapoi,
                        Priveşte-i chipul luminat,
                        Priveşte-l, grijile-i vin roi,
 
                        Ca să-l atace, să-l doboare,
                        Dar el se ţine, cât de greu
                        N-ar fi să-i fie, în picioare,
                        Doar în picioare stă mereu.
 
                        Închină-te în faţa lui,
                        Căci are-n plete flori de nea
                        Şi poate una dintre ele,
                        I-ai pus-o-n plete tu cândva.

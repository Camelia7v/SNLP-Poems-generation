                        Oricâte stele ard în înălţime,
                        Oricâte unde-aruncă în faţă-i marea,
                        Cu-a lor lumină şi cu scânteierea
                        Ce-or fi-nsemnând, ce vor – nu ştie nimeni.
 
                        Deci cum voieşti tu poţi urma cărarea.
                        Fii bun şi mare, ori pătat de crime,
                        Acelaşi praf, aceeaşi adâncime,
                        Iar moştenirea ta şi-a tot: uitarea.
 
                        Parcă mă văd murind… în umbra porţii
                        Aşteaptă cei ce vor să mă îngroape…
                        Aud cântări şi văd lumini de torţii.
 
                        O, umbră dulce, vino mai aproape –
                        Să simt plutind deasupra-mi geniul morţii
                        Cu aripi negre, umede pleoape.

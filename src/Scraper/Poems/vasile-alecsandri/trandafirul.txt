                        Am iubit un trandafir;
                        Duşmanii l-au pus la bir!
                        Nu l-au pus ca pe-un copil,
                        Ci l-au pus ca pe-un mazil.
                        El de frică s-a răznit
                        Şi s-a dus la haiducit.
                        S-a dus, nene, m-a lăsat,
                        La toţi pare bine-n sat,
                        Numai mie-mi pare rău
                        C-a fost puişorul meu.
                        Dar m-oi duce şi eu, duce
                        Unde-i drumul în răscruce
                        Trandafirul să-l găsesc
                        Şi de sânu-mi să-l lipesc,
                        Că de sân de s-a lipi
                        El mai bine a înflori
                        Şi şi-a plăti birul său
                        Vărsând rouă-n sânul meu!
 

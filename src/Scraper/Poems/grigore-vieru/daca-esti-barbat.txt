Lui Dumitru Matcovschi
Dacă eşti bărbat,
Nu lăcrima,
Ci sângele să-ţi verşi
În mijlocul mulţimii oropsite.
Şi nu blajina
Pâlpâire-a lumânării,
Ci fulgerul scăpărător
Să-l porţi în mâini.
Şi-al tău cuvânt
Să-l înţeleagă pe deplin
Măicuţa ta, copiii
Şi truditoarea iarbă.
Dacă eşti bărbat
Pe colţul tău de pământ,
La marginea Ţării tale,
În mijlocul mulţimii oropsite!
* * *
Lui Vintilă Matei
Rău să nu înţelegi
Că eşti liber.
Dar groaznic
Să nu pricepi că eşti rob –
Aceasta e Basarabia,
Frate al meu,
Tu care îngheţatele mâini
Ale copiilor ei
Le încălzeşti în mâinile tale.
Sun mâinile tale
Ca o carte frumoasă
Care le spune:,,Albaştri
Sun ochii libertăţii
Şi parcă tot nu-i destul
Numai atât”.

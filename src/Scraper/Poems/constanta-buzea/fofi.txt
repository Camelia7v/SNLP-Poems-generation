                        Pe mine mă cheamă Fofi,
                        Mi-am ascuns sub pat pantofii.
                        Mă aşez frumos pe labe.
                        Am doi ochi ca nişte boabe.
 
                        Sunt un cuţu, o mutriţă,
                        Pieptănat ca o fetiţă.
                        Am bretonul lung şi creţ,
                        Eu nu-s câine de coteţ.
 
                        Mie-mi place să trăiesc
                        Pe covor împărătesc.
                        Am nas să miros cu el
                        Fripturica de purcel.
 
                        Azi mă duc la coafor,
                        Unde mâţele dau zor.
                        Nu mai pot nimic să fac,
                        Că-mi dau ghearele cu lac.
 
                        Am o zgardă, am chiar două,
                        Şi-o umbrelă dacă plouă.
                        Îmi pun hainele frumos,
                        Nu mi le arunc pe jos.
 
                        Pantofii, urmaţi-mi sfatul,
                        Se pun unul lângă altul.

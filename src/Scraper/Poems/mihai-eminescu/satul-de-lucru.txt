                        Sătul de lucru caut noaptea patul,
                        Dar al meu suflet un drumeţ se face
                        Şi pe când trupul doarme-ntins în pace,
                        Pe-a tale urme l-au împins păcatul.
 
                        E noapte neagră-n ochi-mi, totul tace,
                        Dar mintea-mi vede – genele holbate;
                        Ca şi un orb mă simt în întuneric
                        Şi totuşi înainte-mi zi se face.
 
                        E chipul tău, lumină necrezută
                        De frumuseţi, de taină, curăţie,
                        Ce nopţii reci lucire-i împrumută.
 
                        Din cauza ta, bălaia mea soţie,
                        Cât ziulica trupu-odihnă n-are,
                        Iar noaptea sufletul în cale pleacă.

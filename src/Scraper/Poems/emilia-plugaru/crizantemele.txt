                        Un apus e lumina cea sfântă…
                        Răsăritul oricum va veni
                        Şi atunci când va fi primăvară
                        Liliacul oricum va-nflori…
 
                        Să zburăm către stele ne naştem
                        Şi trăim zi de zi pe Pământ…
                        Toamna-şi cântă romanţa în ploaie
                        Când cocorii se duc rând pe rând…
 
                        Fericirea – o pasăre rară.
                        Doar iubind respirăm şi trăim.
                        Ce noroc, ce izbândă, iubito,
                        Pân-la stele alături să fim.
 
                        Ce noroc, ce izbândă, iubito,
                        Căci frumoasă ai fost şi vei fi.
                        Tu eşti – eu, eu sunt – tu şi nimeni
                        Nu ne poate în veci despărţi.

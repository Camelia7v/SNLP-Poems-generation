                        „Aolică, dodo, fa!
                        Au tu mi-ai făcut ceva?
                        De nu te mai pot uita?”
                        „Ba, nu ţi-am făcut nimic.
                        Dar mi-e vorba cu lipic
                        De supun pe-orice voinic.”
                        „Hai, mândro, pe deal în sus,
                        C-a făcut fuselul fus
                        Şi nici haragi nu i-am pus”.
                        Hai, mândro, să ne suim,
                        Să mergem, să hărăgim,
                        Numai amândoi să fim.
                        Eu să hărăgesc din deal,
                        Către vale-n jos, spre mal
                        Şi tu, mândro, către deal.
                        Faţă-n faţă să privim,
                        Ochi cu ochi să ne-ntâlnim,
                        Unul spre-altul să venim!
 

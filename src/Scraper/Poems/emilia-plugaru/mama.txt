                        Când noapte e afară,
                        Când cerul e cu stele,
                        Lumina izvorăşte
                        Din ochii mamei mele.
 
                        Când gerul bate-n uşă
                        În casă-i cald şi-i bine,
                        Doar sufletu-i fierbinte
                        Căldura casei ţine.
 
                        O teamă, o durere
                        Uşor se risipeşte
                        Când mama e alături,
                        Când mama ne zâmbeşte.
 
                        Din inima ei blândă
                        Ca dintr-o pâine mare
                        Împarte, dăruieşte
                        Cu drag la fiecare.
 
                        Atât de răbdătoare,
                        Din mii şi mii de fire,
                        Ne ţese-un drum prin viaţă,
                        Un drum numit – iubire.
 
                        Mereu neobosită,
                        Uitând mereu de sine,
                        Cu dor şi cu durere
                        Spre noi aleargă, vine…

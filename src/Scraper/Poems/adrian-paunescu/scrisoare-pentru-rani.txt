Scrisoarea mea e de ulei femeie,
ulei din candele, ulei din câni,
ţi-o scriu ca să ţi mai treacă întristarea
ţi-o pun pe amintire şi pe răni.
 
Sunt preotul care oficiază
întemeierea unui nou balsam,
scrisoarea mea să-ţi risipească noaptea
şi să-ţi arate astăzi cum eram.
 
Vei asfinţi şi tu că prea te mistui
ţi-o spun uşor dar mă topesc întreg,
ulei scrisoarea mea pe răni să-ţi fie
şi să citeşti în ea că înţeleg.
 
Cu tine printre candele să iei
scrisoarea mea de rană şi ulei.

                        O răţuşcă, o broscuţă,
                        Un gândac şi un gânsac,
                        Întâlnindu-se prin iarbă,
                        Se opresc un pic şi… tac.
 
                        – Ga! Ga! Ga! Ce întâmplare!
                        Primul a dat glas gânsacul.
                        Raţa strigă cel mai tare,
                        Tace doar chitic gândacul.
 
                        Ar striga şi el ceva,
                        Însă cum? Nu are glas
                        Şi gândacul ţupa-ţup,
                        Iute, iute s-a retras
 
                        Într-o gaură de-alături
                        Numai bună de popas.
                        Ce noroc că nu-i prezent
                        Când cei trei stau la taifas.
 
                        – Clonc, clonc, clonc, vine şi cloşca,
                        N-aţi văzut un gândăcel?
                        Unul mic, cu mustăcioară,
                        Vreau să-l pedepsesc niţel,
 
                        Căci e tare îngâmfat,
                        Îl salut, dar nu-mi răspunde,
                        Câtă lipsă de respect,
                        Unde-i gândăcelul, unde?!

                        N-am ştiut cum că în ziua
                        Douăzeci şi şapte iunie,
                        Îşi serbeaz-aniversarea
                        Toţi voinicii şi Sămsunii.
 
                        În biserică asemeni
                        Cât umblai pe la icoane,
                        N-am văzut pe sfântul Simson
                        Prea iubitule Samsoane.
 
                        Şi aflând de-aşa minune
                        Eu scrisei aceste şire,
                        Dorind multă sănătate,
                        Viaţă lungă şi sporire.
 
                        Şi spre semn caracudistic
                        Îţi trimit această cartă,
                        Iar tu spune printr-un distih
                        Cum că cei absenţi se iartă.

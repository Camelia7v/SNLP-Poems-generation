                        Ce furtuni n-au mai pornit
                        Pofta răilor şi ura
                        Ca să pieri tu, neam iubit!
                        Dar de toţi ne-a mântuit
                        Spada noastră şi scriptura.
 
                        Sfântul steag ne-a fost altar
                        Şi sub el săream grămadă
                        Să ne batem la hotar.
                        Ghioagă dă orice stejar,
                        Orice coasă dă o spadă.
 
                        Iar când braţul ne cădea
                        Uneori fără putere,
                        Nici atunci nu ne scădea
                        Inima, c-aveam în ea
                        Scris Hristos ca mângâiere.
 
                        Ce de ură s-a pornit
                        Căutând a ta pierzare!
                        Dar ai stat şi-ai biruit,
                        Căci prin spadă-ţi a grăit
                        Domnul cel ce-n veci e tare.

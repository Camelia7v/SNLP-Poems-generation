Iată-a fost la noi zidarul,
A făcut pereţi la casă.
Ai, a fost la noi zidarul,
Dar noi nu eram acasă.
Şi a fost la noi tâmplarul,
A pus geam şi uşă-aleasă.
Ai, a fost la noi tâmplarul,
Dar noi nu eram acasă.
Şi a fost la noi zugravul,
Făcu casa mai frumoasă.
Ai, a fost la noi zugravul,
Dar noi nu eram acasă.
Şi a fost la noi montorul,
Uite şi lumina-i trasă.
Ai, a fost la noi montorul,
Dar noi nu eram acasă.
Iată-n casă amiroasă
A colac, a must, gherghine…
Ai, de-acum suntem acasă,
Dar nici unul nu mai vine.

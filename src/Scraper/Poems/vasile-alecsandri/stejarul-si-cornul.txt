                        „Frate, frate de stejar!
                        Lasă-mă să tai un par
                        Să-mi fac osie la car.”
                        „Frăţioare românaş,
                        Voios parul da-ţi l-aş
                        Dac-ai face tu din el
                        Buzdugan de voinicel,
                        Ghioagă mare ne-strujită,
                        Cu piroane ţintuită,
                        Şi cu dânsa de-ai lupta
                        Să aperi moşia ta.”
                        „Cornule, ce nu te-ndoi,
                        De-o creangă să te despoi,
 
                        Să-mi fac prăjină de boi?”
                        „Frăţioare românaş!
                        Creanga lungă da-ţi-o aş
                        Ca s-o faci arc de război
                        S-alungi leşii de la noi.
                        Lasă boii, frăţioare,
                        Şi te dă la vânătoare,
                        Că nu-i timp de plugărie,
                        Şi e timp de vitejie.”
                        „Codri, codri, mă jur eu
                        Să ucid cu braţul meu
                        De tot cornul un duşman,
                        De stejar un căpitan.”
 

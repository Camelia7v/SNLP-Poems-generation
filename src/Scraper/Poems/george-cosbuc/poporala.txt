                        Când geme şi urlă şi tună
                        În martie cerul cu ploi
                        Soseşte-n stârnita furtună
                        Din nou primăvara la noi.
 
                        Ieri toată mânia naturii
                        Urlat-a în văzduhul cu nori,
                        Iar astăzi copacii pădurii
                        Stau veseli cu proaspete flori.
 
                        Dar omul când fost-a sărmanul
                        Strivit de furtunile reci,
                        El nu mai re-nvie la anul,
                        Şi nu mai dă muguri în veci!
 
                        S-au dus primăverile-i, toate,
                        Şi iarna-l acopere grea,
                        Nici vânt şi nici soare nu poate
                        Zăpezile frunţii să-i ia.

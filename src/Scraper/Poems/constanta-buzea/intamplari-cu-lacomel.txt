                        Lăcomel se zgăibărase
                        Pe trei case caraghioase.
                        Prima casă era grasă,
                        Cu terasă făinoasă,
 
                        Cu burlane macaroane,
                        Şi scăriţă de alviţă.
                        Lăcomel, un coate-goale,
                        Pofticios după sarmale,
 
                        Cum stătea pe-acoperiş,
                        Ronţăind ţigla de griş,
                        A văzut un geam deschis,
                        Şi, sărindu-l, ce şi-a zis?
 
                        Să se uite ce mâncări
                        Ţin mămicile-n cămări,
                        Să se sature din toate
                        Bucăţelele sărate,
 
                        Din cârnaţii atârnaţii,
                        Că n-ajung la ei nici taţii.
                        Lăcomel e un pungaş
                        De piftii şi păpănasi.
 
                        S-a gândit o zi şi-o noapte
                        Cum să facă rost de lapte.
                        Laptele e pus la ger
                        Tocmai într-un frigider.
 
                        Întâlnindu-se cu-o vacă,
                        A-ntrebat-o cum să facă.
                        Vaca spre păşune-l mână,
                        Că acolo, zice dânsa,
                        Curge lapte, creşte brânză.
 
                        Da-n păşune, cum să zic,
                        Nici tu lapte, nici nimic,
                        A tot stat cu cana-n mână
                        Ca să-i dea vaca smântână.
 
                        De necaz şi de poftit
                        Lăcomel s-a-mbolnăvit.
                        Nici tu lapte, nici nimic,
                        Din grăsun şi din voinic,
 
                        A rămas o slăbătură,
                        Numai ochi, urechi şi gură.
                        Burta lui, ca pepenaşul,
                        Se scobise ca făraşul..

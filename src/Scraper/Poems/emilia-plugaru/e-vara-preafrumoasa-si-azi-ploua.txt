Ar trebui să plouă, dar nu plouă,
E cerul limpede ca apa din fântână,
Dar brusc, acolo sus pe boltă,
Nori tuciurii în grabă se adună.
 
Ce muzică frumoasă se aude?
E ropotul de ploaie de afară.
Şi ies copii în stradă ca să vadă
Cum saltă vesel ploaia cea de vară.
 
Aleargă copilaşii s-o asculte
Şi braţele spre cer ridică,
Iar ploaia nebunatică râde
Şi stropii ei curaţi tot pică.
 
E vară preafrumoasă şi azi plouă
Şi ploaia cade vesel peste noi.
Te vezi copil micuţ care păşeşte,
Desculţ şi dezbrăcat păşeşte peste ploi…
 
Se joacă ploaia albastră şi copilul,
Şi râde curcubeu-n depărtare:
– Hai, gata cu hârjoana, e de-ajuns…
Şi norii se destramă, iar e Soare!

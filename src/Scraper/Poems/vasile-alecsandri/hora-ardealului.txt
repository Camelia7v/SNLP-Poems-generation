                        Hai să dăm mână cu mână
                        Cei cu inima română,
                        Sa-nvârtim hora frăţiei
                        Pe pământul României!
 
                        Ardelean, copii de munte!
                        Ian rădică-acum cea frunte
                        Şi te-nsuflă de mândrie
                        Ca-mi eşti fiu de Românie!
 
                        Au sosit ziua dreptăţii!
                        Ziua sfânt-a libertăţii!
                        Bradu-n munte înverzeşte,
                        Romania-ntinereşte.
 
                        Ardeleni! lumea ne vede!
                        Muma dragă-n noi se-ncrede
                        Ca de-acum românu-n lume
                        A fi vrednic de-al sau nume.
 
                        Ura, fraţi, în fericire!
                        Ura, fraţi, într-o unire
                        Sa-nvârtim hora frăţiei
                        Pe pământul României!
 

                        Port străin şi cărţi străine,
                        Tot ce din străini ne vine;
                        A ne-ntrece cu ocara
                        Şi-a batjocori mereu
                        Ori hulind pe Dumnezeu
                        Şi nesocotind bărbaţii
                        Care ne ridică ţara,
                        Ori umblând ca apucaţii
                        Să ne batem vecinic pieptul:
                        De-am fi oricât de nemernici,
                        Să ne credem toţi puternici,
                        Toţi cu cap şi toţi cu dreptul
                        De-a fi călcători de lege
                        Şi-ntr-un sat fără de câini:
                        Astea sunt deocamdată
                        Voi, iubiţii mei români,
                        Marfa cea mai căutată.
                        O, dar nu te înspăimânta:
                        Nu la noi, se înţelege,
                        Ci-ntr-o ţară-ndepărtată
                        Sub pământ, pe undeva.

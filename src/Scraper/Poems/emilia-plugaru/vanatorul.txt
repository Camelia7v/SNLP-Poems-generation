                        Am fost la bunei aseară,
                        Am văzut trei iezi pe-afară.
                        Mama lor era plecată
                        După ierburi prin pădure.
 
                        Aoleu, de vine lupul
                        Iezii caprei să îi fure!?
                        Nu se poate, eu mă duc
                        Să-mi iau puşca să-l împuşc!
 
                        Râde bunul – stai aşa!
                        E prea mică puşca ta,
                        Las-că eu o să mă duc
                        Să-ncarc puşca să-l împuşc.
 
                        Am o puşcă mare, mare,
                        Puşca mea-i de vânătoare…
                        – Lupule, eu vreau să ştii,
                        Te împuşc cumva de vii…
 
                        Toată noaptea n-am dormit
                        Am stat treaz şi am pândit.
                        Lupul însă n-a venit
                        Şi spre zori… am aţipit.

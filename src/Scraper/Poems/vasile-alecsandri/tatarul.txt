                        Măi tătare, ţine-ţi calul,
                        Măi tătare, strânge-i frâul,
                        Măi tătare, lasă malul,
                        Nu cerca a trece râul,
                        Că, pe crucea sfintei lege!
                        De voi doi, peste hotare,
                        Nimic, zău, nu s-a alege,
                        Măi tătare, măi tătare!
 
                        Măi tătare, dă-ne pace,
                        Măi tătare, stai, nu trece,
                        Măi tătare, nu mă face
                        Să-ţi fărâm capul în zece!
                        Că de sus, de pe movilă,
                        De-oi zvârli ghioaga cea mare,
                        Zău, ţi-oi plânge chiar de milă,
                        Măi tătare, măi tătare!
 
                        Măi tătare, unde-ţi e pala?
                        Măi tătare, unde-ţi e calul?
                        Măi tătare, unde-ţi e fala?
                        Nu spusei să nu treci malul?
                        Nu ştiai tu, măi vecine,
                        Ce-i românul în turbare?
                        Corbii muşcă acum din tine,
                        Măi tătare, măi tătare!
 

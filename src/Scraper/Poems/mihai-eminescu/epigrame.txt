                        LA UN NOU NĂSCUT
                        (Arab)
 
                        Plângând tu ai venit pe-acest pământ;
                        Amic, ce te-aşteptau, te-au salutat zâmbind; Dar să trăieşti astfel, încât când te vei stinge Să părăseşti zâmbind amicii, ce te-or plânge.
 
                        IMITATORII
                        (Pfeffel)
 
                        Şi prefăcut în lebădă la Leda Zeus porneşte;
                        Ar vrea să fac-asemenea un tânăr, ce iubeşte.
                        Amicul nostru cel posac
 
                        Se duce – ca gânsac.
 
                        AUTOR ŞI EDITOR
                        (Pfeffel)
 
                        E.
                        De ce aşa de trist, obscur?
                        A.
                        Ah! un nemernic mi-a furat
                        Poemul meu neimprimat!
                        E. Sărmanul fur!
 
                        LEOAICA ŞI SCROAFA
                        (Pfeffel)
 
                        – Ca mine-n toată lumea nu-i
                        O mamă, care s-aibă atâţi copii.
                        Scroafa se lăuda unei leoaice.
                        – Ai mulţi – răspunse asta – unul eu,
                        Dar este leu.

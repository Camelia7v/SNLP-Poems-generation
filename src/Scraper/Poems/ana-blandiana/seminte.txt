                        Cine dintre voi
                        Ştie ce pierde
                        O turmă de oi
                        Prin câmpia verde?
 
                        Rotunde mărgele
                        Lucioase şi mici,
                        Ca nişte ghiulele
                        Pentru licurici.
 
                        Cine-ar sta să-ngroape
                        În pământ degrabă
                        Vreo două-trei boabe
                        Şi le-ar pune apă
 
                        Ar vedea cum iese
                        Din pământ uşor
                        O blăniţă deasă
                        Şi un botişor;
 
                        Ar vedea c-apar
                        Ici-colo codiţe,
                        Ba uneori chiar
                        Şi două corniţe.
 
                        Că-s sâmburii mei
                        Seminţe de miei,
                        Şi mărgelele-s
                        Seminţe de iezi.

                        Arde-mă şi frige-mă,
                        Pe-un cărbune pune-mă!
                        De mă-i pune pe-un cărbune,
                        Ibovnicul nu ţi-oi spune.
                        De mă-i pune-ntr-o frigare,
                        Ibovnicul vină n-are!
                        De mă-i bate cu-o vărguţă
                        Peste ochi şi peste ţâţă,
                        Tot m-oi duce la portiţă
                        Să dau altuia guriţă.
                        De mă-i bate cu gardul,
                        Tot m-oi iubi cu altul!
                        Aşa-mi cere sufletul,
                        Aşa-mi este umbletul.
                        Via-n vară înfloreşte,
                        Iar în toamnă, cum rodeşte,
                        Vine graur de-o ciupeşte.
                        Eu de ieri am înflorit;
                        Sânu-mi încă n-a rodit
                        Şi îl arde-un foc cumplit.
 

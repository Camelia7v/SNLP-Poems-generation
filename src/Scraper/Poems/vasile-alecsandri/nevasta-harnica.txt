                        Iaca mândra de pe vale!
                        Cu rochiţa în paftale
                        Cum mă-ntâmpină în cale.
                        Of, of, of şi aoleu,
                        Arde sufleţelul meu!
                        Ea aleargă-n fuga mare,
                        Seceră orz de prânzare,
                        Şi-l usucă-ntr-o căldare.
                        Of, of, of şi aoleu,
                        Arde sufleţelul meu!
                        Până un copil să sugă,
                        Se azvârle ca vârlugă
                        Şi râşneşte tot în fugă.
                        Of, of, of şi aoleu,
                        Arde sufleţelul meu!
                        Într-o clipă ea frământă,
                        Se roşeşte, se-nfierbântă
                        Şi de bucurie cântă.
                        Of, of, of şi aoleu,
                        Arde sufleţelul meu!
 

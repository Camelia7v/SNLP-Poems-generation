                        Eu număr, ah!, plângând:
                        – Al nopţii miez sună –
                        Al despărţirii ceas
                        Adânc vibră.
 
                        Adio! scump-acum.
                        Al lunii disc senin
                        Din crengi de arbori mari
                        S-arată plin.
 
                        Abia din braţ te las –
                        De trist abia mă duc,
                        Înainte-mi vecinic treci
                        Un blând năluc.
 
                        Şi zi şi noapte treci –
                        La tine-n veci gândesc,
                        Copil frumos şi blond,
                        Ce mult iubesc!
 
                        Auzi: din codri cum
                        Izvoare prund răstorn
                        Şi melancolic blând
                        Un glas de corn.

                        Piţigoi,
                        Măi piţigoi,
                        Ce tot cauţi pe la noi?
 
                        Prin salcâmi, prin lilieci,
                        Prin tufişurile reci,
                        Când e iarnă grea afară
                        Şi pe casă
                        Brumă groasă,
                        Te porneşti, aşa-ntr-o doară:
                        „Simţ a vară, simţ a vară!”
                        De gândeşti că-i vara-n toi,
                        Piţigoi, măi piţigoi!
 
                        – Oameni buni,
                        Măi oameni buni,
                        Iaca spun şi eu minciuni!
                        Când e iarnă, „simţ a vară”,
                        Să fac iarna de ocară.
 
                        Vara strig: „Cârpiţi, cârpiţi!”
                        Ca să ştiţi
                        Să pregătiţi
                        Şi hăinuţa ruptă-n coate,
                        Şi cămara cu de toate!

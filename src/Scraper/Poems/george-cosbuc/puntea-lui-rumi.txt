                        Rumi adunase-n creier
                        Toată cuminţenia lumii –
                        Şi-ntr-o zi regele Gupta
                        Cheamă la palat pe Rumi.
                        „Mâine-i Anul nou, ştii bine.
                        Şi-obicei din vremuri este
                        Ca-ntr-această zi să fie
                        Sărbătoare de neveste.
 
                        Şi-aş dori vrun lucru mare!
                        Tu eşti sfânt, aşa se spune,
                        Faci minuni; şi mâine tocmai
                        Ce n-aş da pentr-o minune.
                        Înmulţim splendoarea zilei
                        Vrei? Găseşti tu una-n pripă.”
                        Rumi a rămas pe gânduri,
                        Negăsind răspuns o clipă.
 
                        Şi-a plecat. Făcuse dânsul
                        Mari minuni de altădată,
                        Dar acum avea prilejul
                        Pentru cea mal minunată.

                        Doi ochişori şi două urechiuşe
                        Şi frunze, frunze multe, arămii…
                        Din frunze un pisic îşi face adăpost,
                        E toamnă şi se pare că e frig, copii.
 
                        Şi bietul pisicuţ nu are casă
                        Şi nici părinţi, prea-poate că nu are.
                        Din adăpostul său fragil din frunze,
                        Îşi caută prieteni, mi se pare…
 
                        Priveşte cu atâta jale-n jur
                        Şi umblă zgribulit pe colo şi pe-aici…
                        De veţi vedea un pisicuţ cu ochii trişti
                        Nu ezitaţi, vă rog, să-i fiţi amici.
 

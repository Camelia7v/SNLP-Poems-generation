                        – De ce ai atâtea riduri?
                        Într-o zi întreb de bunul.
                        – Am trăit o viaţă lungă,
                        Mi-a răspuns atunci bătrânul.
 
                        – Cât trăieşti pe lume, viaţa,
                        Cum să-ţi spun eu, băieţele?
                        Lasă-n suflet şi pe faţă
                        Brazde mari, mai mărunţele…
 
                        Şi în fiecare brazdă,
                        E ascuns-o amintire,
                        E ascuns-o suferinţă…
                        Viaţa nu-i doar fericire…
 
                        Nu e rău să ai şi riduri.
                        Chiar de ţi-e brăzdată faţa,
                        Când ai nepoţei ca tine,
                        Frate, e frumoasă viaţa!

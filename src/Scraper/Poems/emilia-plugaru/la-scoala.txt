                        – Nu mai vreau să merg la şcoală,
                        Se revoltă Ioniţă,
                        Eu le ştiu de mult pe toate,
                        Tocmai de la grădiniţă!
 
                        Ştiu să scriu şi să citesc,
                        Să adun, să înmulţesc
                        Şi nu pot să stau pe loc
                        Când am chef ca să mă joc!
 
                        Temele nu-şi pregăteşte,
                        Tot de azi pe mâine lasă.
                        La ce bun să obosească,
                        Că tot el e primu-n clasă.
 
                        Iar colegul său de bancă,
                        Un copil la fel vioi
                        E atent, e silitor,
                        Pentru el sunt toate noi…
 
                        Să nu vă miraţi deloc
                        Dacă într-o bună zi,
                        Cel mai bun elev din şcoală
                        Acest copilaş va fi!

                        Un gândăcel cât un grăunte
                        A-ngheţat de frică,
                        Pe cărare, drept spre el
                        Vine Ionică.
 
                        Ionică se apleacă
                        Şi cu grijă mare,
                        Îl culege repejor
                        De pe-acea cărare.
 
                        – Orice talpă ar putea
                        Să mi te strivească,
                        Unde este casa ta?
                        Cine s-o găsească?
 
                        Locul tău, măi gândăcel
                        Unde o fi oare?
                        Eu te rog, nu tremura,
                        Te aşez pe-o floare…
 
                        – Vai, ce bun eşti, mai copile,
                        Iar m-am rătăcit.
                        M-ai adus la casa mea
                        Şi sunt fericit.

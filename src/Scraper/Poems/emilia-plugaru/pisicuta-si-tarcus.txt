                        De o lună încheiată,
                        Pisicuţa cu Tărcuş,
                        Dau târcoale la poiată
                        Tuchiluş, tot tuchiluş.
 
                        Ziua în amiaza mare,
                        Ouşoare dulci şi moi,
                        Hoţii fură din cuibare –
                        S-au făcut tâlhari de soi.
 
                        Într-o zi însă, stăpânul
                        I-a zărit, ce supărare!
                        Imediat Tărcuş, hapsânul,
                        A primit pedeapsă mare.
 
                        Stă legat cu o zgărdiţă,
                        Într-o cuşcă, nici nu vrea
                        Să o vadă pe pisică.
                        Vinovată e doar ea.
 
                        Când o prinde, o înşfacă
                        De blăniţa ei pufoasă.
                        De ce oare doar Tărcuş,
                        A fost fugărit din casă?
 
                        Biata noastră pisicuţă,
                        Ciufulită ziua toată,
                        Nu mai ştie ce să facă.
                        Umblă veşnic supărată.
 
                        I-a trecut pofta de ouă,
                        Căci prieten nu mai are
                        Şi în plus e pedepsită,
                        Are şoareci la mâncare.

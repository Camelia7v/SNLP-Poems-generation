                        Regelui nostru şi-acum
                        Şi pururi mărire şi-onoare!
                        Din cer serafimii scoboare
                        Cu săbii de foc să-nconjoare
                        Şi sfânta-i persoană şi tronul,
                        Şi pace să fie-al său drum!
                        Şi pace-al său drum
                        Să-i fie,
                        Şi faima-l urmeze ‘n vecie!
 
                        Glorie-urmaşilor săi!
                        Să poarte prin veacuri cu fală
                        Coroana şi haina regală,
                        S’oprească duşmanii ‘n năvală
                        Şi, mândri, Române, să’nalţe
                        Renumele fiilor tăi!
                        Al fiilor tăi
                        Renume,
                        Din margini la margini de lume!
 
                        Ţie salutul suprem,
                        Pământule-al ţării străbune!
                        Eroic fanfara răsune,
                        Din munţi şi din văi să s’adune
                        Să-şi apere steagul voinicii
                        Şi limba şi legea ce-avem –
                        O limbă ce-avem
                        Şi-o lege,
                        Şi-o patrie sfântă şi-un Rege!

                        Nevasta care iubeşte
                        Spală noaptea şi cârpeşte
                        Şi ziua se primeneşte
                        Of, of, of şi hop, hop, hop,
                        Of, ce foc şi ce potop!
                        La horă dacă se prinde
                        Inima ei se aprinde,
                        Şi dansul mereu întinde.
                        Of, of, of, şi hop, hop, hop,
                        Of, ce foc şi ce potop!
                        Sare, pasurile-ndeasă.
                        Plâng copiii, ei nu-i pasă
                        Nici de casă, nici de masă.
                        Of, of, of, şi hop, hop, hop,
                        Of, ce foc şi ce potop!
                        Iar bărbatul ei, săracul,
                        Cară la moară cu sacul,
                        Pe-amândoi lua-i-ar dracul!
                        Of, of, of, şi hop, hop, hop,
                        Of, ce foc şi ce potop!
 

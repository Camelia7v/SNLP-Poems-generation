                        Moş-Crăciun, toţi îmi spun
                        Că eşti darnic şi eşti bun.
 
                        Eu îţi scriu de mai-nainte
                        Că-s un bieţel cuminte,
 
                        Şi-ţi mai scriu, aşa, să ştii,
                        Că eu nu-ţi cer jucării,
                        Cum ţi-ar cere alţi copii –
                        Însă nu m-aş supăra
                        Dacă tot mi-ai da ceva!
 
                        Dacă vrei, dă-mi o plăcuţă,
                        Că mi-am spart-o pe cea veche,
                        Adă pentru pisicuţă,
                        Motocel roş la ureche.
 
                        Lui bunicu – o lulea –
                        C-a pierdut-o, sărăcuţu’…
                        Poate-aduci vreun os lui Cuţu?
                        Poate ai vreo acadea?
 
                        Lui Dănuţ cel mititel,
                        Care plânge-n copăiţă,
                        Să-i aduci un covrigel…
                        Noapte bună!
                        Niculiţă

                        Frunză verde de pelin,
                        Ce-mi eşti, cucule, hain,
                        De cânţi vara-n jumătate
                        Ş-apoi zbori în altă parte?
                        Cuculeţ, pasăre sură!
                        Muşca-ţi-aş limba din gură,
                        Cântecul să nu-ţi mai zici,
                        Nici să mai colinzi pe-aici.
                        Vara vii, vara te duci
                        Când îs dragostele dulci.
                        Cântă-mi mie încă-o dată
                        Că mi-e mintea tulburată.
                        Cântă-n dreapta mea cu foc,
                        Să am parte de noroc.
                        Cântă-n faţa mea cu drag,
                        Că ţi-oi da frunze de fag
                        Să nu mai fii tot pribeag.
 

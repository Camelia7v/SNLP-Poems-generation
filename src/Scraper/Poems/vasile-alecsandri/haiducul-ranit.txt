                        Pe cel deal îndelungat
                        Suie-se un car ferecat
                        C-un haiduc de el legat,
                        Iar aproape carului
                        E mama haiducului,
                        Mama plânge şi iar plânge,
                        Şterge rănile de sânge
                        Şi tot zice la cei boi:
                        „Rogu-mă, plângând, de voi,
                        Duceţi caru-încetişor,
                        Că-i rănit bietul fecior!”
                        Boii mersu-şi legăna,
                        Iar voinicul suspina:
                        „Du-te, mamă, cu norocul
                        Şi mă lasă-aici cu focul,
                        Că de-acum nici mama poate
                        Sa mă scape de la moarte!
                        Cât am fost eu neatins
                        Multe curse am învins,
                        Mulţi secui am secerat
                        Ca să-mi fac pământ curat,
                        Dar acum mi-a venit rândul
                        Să mă duc şi eu ca gândul,
                        Să mă duc din acest loc
                        Unde-i robota de foc!”
 

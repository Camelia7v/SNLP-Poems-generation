                        Azi e zi întâi de mai,
                        Azi e ziua de Armindeni:
                        Eu te cat, drăguţa mea,
                        Eu te caut pretutindeni.
 
                        Eu te cer de la izvor,
                        De la codrul cel de brazi,
                        De la vântul ce lovi
                        Bălsămind al meu obraz.
 
                        Întreb munţii cei înalţi,
                        De la râuri eu te cer:
                        De-au văzut cumva ascuns
                        Al vieţii-mi giuvaer.
 
                        Cu-al tău zâmbet răsfăţat
                        Şi cu dulcile cusururi,
                        Te-am iubit, copil drăguţ,
                        Te-oi iubi de-acum şi pururi.
 
                        Te iubesc fără de-mputări,
                        Fără urmă de căire –
                        Dară, vai, nu te găsesc
                        Nicăire, nicăire.

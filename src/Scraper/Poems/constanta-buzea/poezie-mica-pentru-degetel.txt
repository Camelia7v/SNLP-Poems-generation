                        Am un deget Mic la mână,
                        Care mic o să rămână,
                        Chiar şi când eu voi fi mare
                        Parcă nu i-aş da mâncare.
 
                        Degeţelul meu cel Mic,
                        Dacă vreau, pot să-l ridic.
                        Dacă vrea draga bunică,
                        Îl vedem pe Iepurică.
 
                        Umbra lor pe un perete
                        Dacă-o mişti pe îndelete,
                        Vezi tot felul de minuni,
                        Căprioare şi păuni,
 
                        Iepuri, păsări care cântă
                        Şi doi ursuleţi la trântă.
                        Ţi-a plăcut, Degeţel?
                        – Da, da, sigur că
                        Mi-a plăcut, Dar mai dă
                        Încă-o dată, pe perete,
                        Filmul ăsta, pe-ndelete!

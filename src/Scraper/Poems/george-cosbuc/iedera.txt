                        Iedera care se-ntinde
                        Pe pământ, rămâne slabă,
                        Toţi o sfarmă cu piciorul,
                        Şi ea veştejeşte în grabă,
                        Dar, când iedera se-nalţă,
                        Tot mai sus şi mai umbroasă,
                        Cine-o vede, o iubeşte,
                        Lăudând-o, că-i frumoasă.
 
                        Astfel omul, când rămâne
                        Numai pe pământ cu gândul,
                        Toţi îl ocolesc, cu mâna
                        De departe arătându-l.
                        Dar când omul îşi înalţă
                        Gândul către Cer mereu,
                        Îl iubeşte toată lumea
                        Şi-i ajută Dumnezeu!

                        Ardă-te-ar focul, pământ,
                        Şi te-ar bate Domnul sfânt!
                        Căci îmi eşti duşman cumplit!
                        Ce-am semănat n-a ieşit.
                        Semănat-am grâu de vară,
                        A ieşit numai negară.
                        Semănat-am orz, ovăs,
                        A ieşit mohor de şes.
                        Semănat-am păpuşoi,
                        A ieşit iarbă-n fuşoi.
                        Stau în câmp şi mă gândesc.
                        Cu ce o să vieţuiesc?
                        N-am leţcaie la chimir
                        Să mă pot plăti de bir,
                        Şi de foi, şi de soldat,
                        Şi de Iuda blestemat.
                        Vai şi-amar de biet român
                        Când e domnul rău stăpân!
                        N-are loc în ţara lui
                        Şi-i ca pleava câmpului!
 

                        Înconjoară cu-a lui braţ
                        Mijlocu-i subţire
                        Şi sărută nebunit
                        Sânii de zăpadă.
 
                        Este ea… amanta lui,
                        Dulce, blândă, pală,
                        El se uită-atunci la cer,
                        Ca un leu se scoală.
 
                        Când duşmanii sfarmă-n porţi
                        Şi pe muri se suie,
                        El respinge-nvingător
                        Neagra lor urdie.
 
                        Dar lovit în luptă grea
                        La pământ s-oboară;
                        Mai murmură încă lin
                        Numele-i şi moare.
 
                        Şi oraşu-eliberat
                        De inamice săbii
                        Slobozi oceanului
                        Cârduri de corăbii.
 
                        Printre crengi strălucesc
                        Pete de lumină,
                        Peste vârfuri cari cresc
                        Trece luna plină.
 
                        Şi sub arborul cel gros
                        Şi în umbra deasă
                        La mormântul marmoros
                        Doamna cea frumoasă,
 
                        Ţi se pare cum că vezi
                        Pe o veche icoană
                        Îmbrăcată prea frumos –
                        Palida madonă.
